<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html>
  <head>
    <meta content="text/html; charset=utf-8" http-equiv="content-type" />
    <link href="/templates/main.css" media="screen" type="text/css" rel="stylesheet" />
  
  <title>Mikael 'progo' Puhakka, koko haastattelu — fwwm.us</title>
  <link />
</head>
  <body>
    <div id="backgrounds">
      <div id="header">
        <h1 id="site-title">fwwm.us</h1>
      </div>
      <div id="sidebar">
  <ul id="navigation" class="navi-list">
    <li><a href="/">Ylös</a></li>
    <li><a href="/all.html">Kaikki jutut</a></li>
    <!-- <li><a href=".">RSS</a></li> -->
  </ul>
  <ul class="info-list">
    <li>
      <div>
        <span class="value" id="post-created">30.01.2014</span>
        <span class="key">Luotu</span>
      </div>
    </li>
    <li>
      <div>
        <span class="value" id="post-modified">30.01.2014</span>
        <span class="key">Päivitetty</span>
      </div>
    </li>
    <li>
      <a href="https://github.com/progo/fwwmus---org/commits/main/henkilot/mike.org" id="post-revs-url">
        <span>Muutoshistoria</span>
      </a>
    </li>
  </ul>

  <h2>Tagit</h2>
  <ul id="tags" class="tag-list"><li class="tag-0"><a href="/tags/haastattelu.html" class="tag-name">haastattelu</a></li></ul>

  <h2 id="related-posts-title">Aiheen vierestä</h2>
  <ul id="related-posts">
    <li>
      <a href="/progo.html" class="rp-url">
        <span class="rp-title">Mikael 'progo' Puhakka, tiivistetty haastattelu</span>
      </a>
    </li><li>
      <a href="/miete/canto.html" class="rp-url">
        <span class="rp-title">Canto on uusi RSS-lukijani</span>
      </a>
    </li><li>
      <a href="/miete/pythonin-tehokkuus-komentorivilla.html" class="rp-url">
        <span class="rp-title">Pythonin käsittämätön tehokkuus komentorivisovelluksissa</span>
      </a>
    </li><li>
      <a href="/miete/leica-q.html" class="rp-url">
        <span class="rp-title">Leica Q: mietteitä</span>
      </a>
    </li><li>
      <a href="/miete/pelisavetukset-versiohallintaan.html" class="rp-url">
        <span class="rp-title">Pelisavetukset versiohallintaan</span>
      </a>
    </li>
  </ul>
</div>
      <div id="main">
  <div id="content">
<h1 class="title">Mikael 'progo' Puhakka, koko haastattelu</h1>
<div class="outline-2" id="outline-container-sec-1">

<div id="text-1" class="outline-text-2">

<p>
Alla on täysimääräinen minun haastatteluni, joka tehtiin kolmen
ihmisen voimin IRC-kanavalla joulukuussa 2013 parina iltana yhteensä
neljän tunnin aikana. Ehdittiin jakaa yksi jos toinenkin ajatus! Lue
subjektiivinen (itsekoostamani) <a href="../progo.html">lyhytversio</a>, jos ei aika riitä tähän.
</p>
</div>

<div class="outline-3" id="outline-container-sec-1-1">
<h3 id="sec-1-1">Henkilöiden esittely</h3>
<div id="text-1-1" class="outline-text-3">
<dl class="org-dl">
<dt> progo </dt><dd>Päähenkilömme, eli minä.
</dd>
<dt> Hetsku </dt><dd>Pirkanmaan poikia, nykyisin porilainen opiskelija.
</dd>
<dt> nokkela </dt><dd>Satakunnan poikia, nykyisin helsinkiläinen
vapaa-ajattelija.
</dd>
</dl>
</div>
</div>
<div class="outline-3" id="outline-container-sec-1-2">
<h3 id="sec-1-2">Alkujutut ja opiskelu</h3>
<div id="text-1-2" class="outline-text-3">
<dl class="org-dl">
<dt> nokkela </dt><dd>Aloitetaan.
</dd>
<dt> progo </dt><dd>Heippa.
</dd>
<dt> Hetsku </dt><dd>Iltaa.
</dd>
<dt> nokkela </dt><dd>Hei, Mr. Progo. Tervetuloa.
</dd>
<dt> progo </dt><dd>Kiitän.
</dd>
<dt> nokkela </dt><dd>kerrohan vähän itsestäsi, ne perustiedot. Syntynyt?
</dd>
<dt> progo </dt><dd>Kyllä olen. 23 vuotta sitten.
</dd>
<dt> Hetsku </dt><dd>Mitä olet opiskellut?
</dd>
<dt> progo </dt><dd>Matematiikkaa ja tietojenkäsittelytieteitä (TKT) pääosin.
Matikasta olin jo alakoulussa innostunut ja lukiossa kävin
tietenkin pitkän matematiikan.
</dd>
<dt> nokkela </dt><dd>Oletettavasti hyvällä menestyksellä? Mikä matematiikassa sinua
eniten nappaa, kiehtoo?
</dd>
<dt> progo </dt><dd>TKT lähti opiskelutasolla vasta yliopistossa kunnolla liikkeelle,
mutta olinhan itseoppinut sitä ennen.
</dd>
<dt> progo </dt><dd>Niin, matematiikassa on paljon filosofiaa ja täsmällisyyttä. Kun
koululaskennosta pääsee eroon, paljastuu abstrakti taivas.
</dd>
<dt> Hetsku </dt><dd>Oliko opiskelupaikka helppo tai selvä valinta?
</dd>
<dt> progo </dt><dd>Kaikki opiskelupaikat olivat helppoja ja selviä valintoja.
Lukio simppelisti läheisyyden takia ja yliopisto samoin.
</dd>
<dt> nokkela </dt><dd>Jos sinun pitäisi luonnehtia Joensuun yliopiston mat. &amp;
luonnontieteiden tiedekuntaa muutamalla sanalla, mitkä ne
olisivat? Oletko tyytyväinen opetuksen ja tieteen tasoon
ko. paikassa?
</dd>
<dt> progo </dt><dd>Entisessä Joensuun yliopistossa, nykyisessä Itä-Suomen
yliopistossa (UEF) on hyvä, mutta pieni matematiikan
laitos. TKT-laitos on sen sijaan huonohko, mutta … no,
sekin on vähän pieni.

<p>
Pienessä paikassa on erikoistuttava ja täällä on
erikoistuttu minua epäkiinnostaviin aiheisiin (optinen
tutkimus, kompleksianalyysi, värianalyysi).
</p>
</dd>
<dt> nokkela </dt><dd>Vaihtosuunnitelmia ei kuitenkaan ole näköpiirissä? Mitkä
aiheet olisivat eniten omaan mieleesi? Matematiikkahan
käsittää varsin muhkeasti erilaisia osa-alueita.
</dd>
<dt> progo </dt><dd>Nyt kun täällä on töitä, niin vaihtosuunnitelmia ei ole.
Kuopion yhtymisen jälkeen saa gradunkin tehtyä haluamallaan
aiheella (funktionaaliset kielet, clojure).

<p>
Matematiikassa minua on eniten hykerryttäneet algebralliset
rakenteet, logiikka ja nyt tuoreelti topologia, mutta
niihin ei ole paljoa peruskurssien päälle tarjolla.
</p>

<p>
Vastaavasti TKT:ssä laskennallisuuden teoria, <img class="dvipng" alt="$P = NP$" src="ltxpng/mike_a9fd7e6098ec5c5d694814f55a5cd95af90813b6.png" />
-kysymykset ja algoritmiteoria olisivat mieluisia.
</p>
</dd>
</dl>
</div>
</div>
<div class="outline-3" id="outline-container-sec-1-3">
<h3 id="sec-1-3">Clojure ja kielet</h3>
<div id="text-1-3" class="outline-text-3">
<dl class="org-dl">
<dt> nokkela </dt><dd>Kerrohan hieman tuosta Clojuresta ja funktionaalisista kielistä;
minkälaisia eroavaisuuksia ja paremmuuksia niillä verrattuna ns.
perinteisiin ohjelmointikieliin?

<p>
Vaikkapa näin nyt siihen C++:aan, joka lienee kovin
monelle tuttu. PHP:stä puhumattakaan.
</p>
</dd>
<dt> progo </dt><dd>Nykyisin valtavirrassa toimivat <i>imperatiiviset</i> kielet toimivat
vanhalla 50-lukulaisella ajatusmallilla, että ohjelmoijan tulisi
opastaa tietokonetta joka asiassa; että muisti- ja kovalevytila
olisivat hyvin rajallisia.

<p>
Imperatiivisissa kielissä pääpaino on kirjaimellisesti eri
muistipaikkojen hallinnassa ja muistamisessa, pitkälti
ohjelmoijan harteille jätettynä!
</p>

<p>
Funktionaaliset kielet painottavat muuttumatonta dataa, jolloin datan
paikalla ei olekaan niin paljoa väliä. Tämä muuttaa myös monia
asioita, miten asioihin on tavattu lähestyä.
</p>

<p>
Clojure on sitten vielä hieman oma tapauksensa funktionaalisten
kielten joukossa. Clojure painottaa datan roolia sovelluksissa.
</p>
</dd>
<dt> nokkela </dt><dd>Laiskat listat, ja, esimerkiksi, kaikki reaaliluvut samassa nipussa?
Ja se Lisp, eikös se ollut sellainen vanhan hyvän ajan kieli?
</dd>
<dt> progo </dt><dd>Heh, muutama funktionaalinen kieli tosiaan osaa näitä
kikkoja. Mainitsemasi laiskuus ei esimerkiksi onnistu
yleisissä imperatiivisissa kielissä muuten kuin
erityistapauksissa ja sittenkin ohjelmoijan eksplisiittistä
huolellisuutta vaatien (generaattorit, iteraattorit
Pythonissa ja C++:ssa).
</dd>
<dt> progo </dt><dd>Clojure on Lisp, mutta Lisp ei kuolekaan koskaan.

<p>
"If you give someone Fortran, he has Fortran.
 If you give someone Lisp, he has any language he pleases."
     – Guy L. Steele Jr.
</p>

<p>
Lisp on kirjaimellisesti paluuta tulevaisuuteen. Monia
50-70-luvuilla lispeihin tulleita kikkoja löydetään näinä
päivinä uudelleen ja toteutetaan nykyajan trendikieliin.
</p>
</dd>
<dt> nokkela </dt><dd>Mainitsehan näin esimerkin vuoksi muutamia vielä.
Lispistä on siis moneksi ja siitä voi siis rakentaa
lukemattomasti, lähes ja melkein - ellei nyt suinkaan
ylinumeroituvasti - mitä vain?
</dd>
<dt> progo </dt><dd>Alkuperäisiä ominaisuuksia 50-luvulta ovat esimerkiksi dynaaminen
tyypitys, nimettömät funktiot ja roskienkeruu.

<p>
Lispien tärkein ominaisuus on olla omien tietorakenteidensa näköisiä,
ja se mahdollistaa umpitehokkaiden <i>makrojen</i> kirjoittamisen.
</p>
</dd>
<dt> nokkela </dt><dd>Eikös sinulla ollut jopa funktionaalisella kielellä toteutettu
ikkunamanageri?
</dd>
<dt> progo </dt><dd><a href="http://xmonad.org">Xmonad</a>, kyllä on. Se on Haskellilla
kirjoitettu forkkaus (tai rewrite pikemminkin)
dwm-nimisestä minimalistisesta ikkunamanagerista.

<p>
Sen konffaaminen tapahtuu suoraan ohjelmakoodin sisään, ja laiskan
funktionaalisen kielen, kuten Haskellin, edut tulevat todella hyvin
esille. On kuin kirjoittaisi dynaamista kieltä, vaikka kaikki on
erittäin vahvasti tyypitettyä tavaraa ja kovin formaaliakin.
</p>
</dd>
</dl>
</div>
</div>
<div class="outline-3" id="outline-container-sec-1-4">
<h3 id="sec-1-4">Eksaktius ja rahankäyttö</h3>
<div id="text-1-4" class="outline-text-3">
<dl class="org-dl">
<dt> nokkela </dt><dd>Matemaattisuutesi, loogisuus ja eksaktius, pyrkimys siihen, näkyy
siis mm. tietokoneessasi - ainakin rakenteissa. Miten muuten se näkyy
arkielämässäsi? Kuinka järjestelmällinen olet?
</dd>
<dt> progo </dt><dd>Hyvä yksi. Olen ollut toistaiseksi kohtuullisen
järjestelmällinen kyllä. Pidän esimerkiksi kirjanpitoa
rahankäytöstäni (<i>ledger-cli.org</i>) ja se on tapa on
pysynyt jo kaksi vuotta.
</dd>
<dt> progo </dt><dd>Pidän myös ajatuksistani kirjaa Emacsin org-tiedostossa, eräänlaisena
tietämyskantana. Se ei ole niin kamalan hyvin tarttunut, mutta siellä
kannassa on kyllä kaikenlaista, johon aina palaan myöhemmin.
</dd>
<dt> Hetsku </dt><dd>Pakko kysyä, millä tarkkuudella kirjaat rahankäytön?
</dd>
<dt> progo </dt><dd>Kaikki tileillä pyörivä raha on kirjattuna. Jos nostan
tililtä rahaa lompakkoon, siis fyysistä käteistä, en seuraa.

<p>
Olen myös pakottanut itseäni maksamaan ruokaostoksia yms. kortilla,
jotta ne tulisi sitten myös tosiaan kirjattua ylös. Otan kuitit aina
talteen ja siitä on helppo naputella luvut talteen.
</p>
</dd>
<dt> nokkela </dt><dd>Rahankäyttö lienee pysynyt hanskassa?
</dd>
<dt> progo </dt><dd>No se on. Ei ole vielä oikein, mistä tuhlata. Toisin kuin
useimmat meistä, elän kitsastellen arjet ja "juhlin pyhät".
En käytä paljoa rahaa ruokaan tai vaatteisiin, mutta tonnin
kameraostokset ja vastaavat on sitten sitäkin helpommin
tehtyjä.
</dd>
<dt> nokkela </dt><dd>Panostat siis laatuun ja/tai suosit ennemmin
pitkäkestoisia ja tuntuvia(?) nautintoja?
</dd>
<dt> progo </dt><dd>Näin juuri. Sisäinen kitupiikkini myös pitää ajatuksesta,
että nauttimalla vaikkapa hifiharrastuksesta harrastettavan
tavaran arvo säilyy ja siitä voi saada hyvän palautuksen
myydessäkin. Samaa ei voi sanoa vaikkapa hieman
kalliimmasta pihvistä ravintolassa tai laatumuroista halvan
pirkka-sellaisen sijaan.
</dd>
<dt> nokkela </dt><dd>Tässäkin näkyy siis hyvin matemaattisuutesi ja loogisuutesi.
</dd>
</dl>
</div>
</div>
<div class="outline-3" id="outline-container-sec-1-5">
<h3 id="sec-1-5">Harrastukset; valokuvaus</h3>
<div id="text-1-5" class="outline-text-3">
<dl class="org-dl">
<dt> Hetsku </dt><dd>Mainitsit jo hifiharrastuksen ja valokuvauksen, onko muita
mainittavia nautinnonlähteitä? Luokittelen valokuvaamisen
nautinnoksi.
</dd>
<dt> progo </dt><dd>Saan nautintoa myös tietokoneharrastuksistani ja
funktionaalisilla kielillä näpräämisestä. Jos nautinnolla
tarkoitat nyt harrastuksia suurempaa joukkoa, niin olen
erilaisten taiteiden perässä ja nautin sellaisesta. Vaikka
ehkäpä elokuvien ja musiikin kuluttaminen on
luokiteltavissa harrastukseksi sekin.
</dd>
<dt> nokkela </dt><dd>Mainitsit kamerat jo aiemmin; kameroilla kuvataan usein
— vain muistiintallennuksen lisäksi — taidetta.
Kuvailetko paljonkin? Minkälaisia kohteita? Näkyykö
matematiikka näissä? Kultaisia leikkauksia, kotiloita,
kaarteita? Fibonaccin luvut?
</dd>
<dt> progo </dt><dd>Tämä on kiintoisa kysymys kyllä. Valokuvissani on varmasti
jotain matemaattista; pidän toki fraktaaleista ja
vastaavista. Sen sijaan en allekirjoita useiden
valokuvaajien käsitystä kultaisen leikkauksen tai kolmen
sääntöjen tarpeellisuudesta. Kuvaan realismia.

<p>
Ja tähdennän vielä, että en yhdistä — en ainakaan halua
yhdistää taiteellista ja tieteellistä puoltani. Ammentaisin
alitajunnasta mieluusti.
</p>
</dd>
<dt> nokkela </dt><dd>Suosit siis alitajuista intuitiota? Annat
tiedostamattomien prosessien hämmentää eri syötteistä
syntyvää soppaa? Jos tiede ja taide kuitenkin yhdistyvät,
yhdistykööt metodeina ja luokoot jo suurempaa kuin
summansa?
</dd>
<dt> progo </dt><dd>Kyllä, näin voisin tilannetta tulkita. Fyysisessä
valokuvaamisen aktissa en ole koskaan pysähtynyt hakemaan
tiedettä tai matematiikkaa kuviini. Kuvaan sitä, mistä
silmä on tykännyt.
</dd>
<dt> nokkela </dt><dd>Minkälainen oli viimeisin kuvausreissusi? Minkälaisia
tunnelmia se jätti ja otti?
</dd>
<dt> progo </dt><dd>Jäiset näpit jäivät. Muistan toivoneeni ottaneeni lompakon mukaan,
että olisin pysähtynyt kahvilla puolivälissä kuvausmatkaa.
Itse asiassa en tarkalleen muista, mikä oli viimeisin kuvausreissuni
ja minne. Tässä on ollut ainakin pari kertaa, kun kamera on ollut
mukana ja ei ole mikään napannut. Ja on ollut pari kertaa, kun olen
mennyt ilman kameraa. Eikä ole sen puoleen ollut murphymäisiä
tilanteita, että olisi ollut suurta tarvetta.
</dd>
<dt> Hetsku </dt><dd>Osaatko arvoida millaisella tahdilla saat hyviä kuvia aikaan? Itselläni
on suunnilleen 1 kuva/h joista olen ollut oikeasti ylpeä.
</dd>
<dt> progo </dt><dd>Tuo luku kuulostaa sopivan minullekin.
</dd>
<dt> Hetsku </dt><dd>Kysytään vielä, kannatko usein kameraa mukanasi vai otatko sen
matkaan vain kun menet erityisesti valokuvaamaan?
</dd>
<dt> progo </dt><dd>Minulla ei ole vielä toistaiseksi kameralaukkua tai
-reppua, joten kuljettaisin sitä joko epäoptimaalisesti
kaulassa tai epäoptimaalisesti repussa. Otan kuvausreissuni
siis dedikoidusti. Erityisesti kun tuo settini painaa kuin
synti.
</dd>
<dt> nokkela </dt><dd>Miten luonnehtisit väitettä: "Taidetta ei voi tehdä
tekemällä, sitä vain tulee jos sitä on tullakseen."?
</dd>
<dt> progo </dt><dd>Siinä on tiettyä oivallusta, mutta se on osittain valheellinenkin.
Sikäli kun taide tulee (ainakin omanlaiseni taide) alitajunnoista ja
arkielämästä, niin se tulee äkkiä ja yllättäen. Mutta jos näistä
kokemuksista ja visioista haluaa saada jotain pysyvää talteen, tulee
kirjaniekkailua harjoittaa. Vetreä mieli omaksuu enemmän ja tuottaa
notkeammin.
</dd>
<dt> nokkela </dt><dd>Tämä ja myös mainitsemasi ajatusten tallennus org-tiedostoon autanee
paljonkin; satunnaisgeneraattorille - tai joskus vaikka
deterministiselle funktiollekin generaattorilta - aina välillä lisää
syötettä?
</dd>
<dt> progo </dt><dd>Erityisesti vuonna 2009 — kun kuljin koulumatkaani
bussilla Joensuu-Kontiolahti -välillä, sai bussissa
kuunnella jos jonkinmoista, ja se oli myös erinomainen
taiteiden vuosi. Sattumaako? Taiteiden eteen on ilmeisesti
kärsittävä vaikka sitten kuuntelemalla huonoja juttuja
oikeiden ihmisten suista.
</dd>
</dl>
</div>
</div>
<div class="outline-3" id="outline-container-sec-1-6">
<h3 id="sec-1-6">Joensuu ja liikenne</h3>
<div id="text-1-6" class="outline-text-3">
<dl class="org-dl">
<dt> nokkela </dt><dd>Linja-autoissa on tunnelmaa. Allekirjoitat?
</dd>
<dt> progo </dt><dd>Kyllä allekirjoitan. Joskus se tunnelma ei ole kovin hyvää,
mutta aina sitä löytyy.
</dd>
<dt> nokkela </dt><dd>Liikennevälineistä yleensä. Oma-auto vai julkinen? Junat?
</dd>
<dt> Hetsku </dt><dd>Vaiko polkupyörä?
</dd>
<dt> progo </dt><dd>Täällä Joensuussa ehdottomasti oma auto olisi paras. Paikallisjunia
täällä ei kulje, eikä olisi mitään hyötyäkään. Helsingissä olen aina
vaikuttunut HSL:n toiminnasta, joten siellä preferoisin kausikorttia.

<p>
Polkupyöräilyä en ole harrastanut moneen, moneen vuoteen. En tiedä
tarkalleen, miksi näin on.
</p>
</dd>
<dt> nokkela </dt><dd>Joensuussahan on tämä HL2:n rautatieosuuden esitys. Muistanet?
Oletko käynyt kuvaamassa? Joensuus. Onko mesta paikka, kaunis,
paikkana mukava elää ja yrittää?
</dd>
<dt> progo </dt><dd>Nyt täytyy sanoa, että HL2:n rautatieosuuden tarkka sijainti
Joensuussa karkaa mielestä.

<p>
Outokummussa oli vanhan kaivoksen ympärillä paljon mukavaa
industrialismia ja HL2-vaikutteisia rakenteita. Siellä en ole vielä
käyttänyt kameraani. Joku sopiva lauantai sinne on pitänyt veljen
kanssa suunnata.
</p>

<p>
Niin, Joensuusta. Paikka on ihan ok, mutta kamalan ylihinnoiteltu.
Arkkitehtuuriin tottuu ja funkkistyylistä voisi jopa pitää.
</p>
</dd>
<dt> nokkela </dt><dd>Outokumpu, Kontiolahti, Joensuu. Jos Kontiolahtea voisi luonnehtia
Suomen Twin Peaksiksi, miten luonnehtisit noita kahta muuta?
Mieluisin asuinpaikka?
</dd>
<dt> progo </dt><dd>Mieluisin tähän mennessä on ollut Oku kaikesta huolimatta. Yllättävää,
mutta totta.

<p>
Okulle on hankala löytää vastinetta maailmalta, kun tämä on niin
kaivoskaupunkimainen kuin olla ja voi. Ja kaivoskaupungit ovat usein
aika nimettömiä.
</p>
</dd>
</dl>
</div>
</div>
<div class="outline-3" id="outline-container-sec-1-7">
<h3 id="sec-1-7">Blogista ja Twin Peaksista</h3>
<div id="text-1-7" class="outline-text-3">
<dl class="org-dl">
<dt> Hetsku </dt><dd>En muuten kysynyt heti alkuun tätä. fwwm.us-nimellä on varmasti
tarina?
</dd>
<dt> nokkela </dt><dd>Niin, sinulla oli joku blogikin?
</dd>
<dt> progo </dt><dd>Blogi on, kyllä. Jonkinlainen saippualaatikko on aina ollut tarpeen,
ja internetissä sellaisen pitäminen on helppoa. Olen pitänyt sitä
milloin missäkin ja nyt nykyisin se on osoitteessa fwwm.us.

<p>
Domainin nimi tulee Twin Peaks: Fire Walk With Me -fraasin ja
-elokuvan lyhenteestä. Olin perin yllättynyt, että kyseinen yksilö oli
vapaana. Suunnitteilla on pitää tämä loppuikäni.
</p>
</dd>
<dt> nokkela </dt><dd>Kerrohan vähän Twin Peaksistä. Mikä siinä viehättää eniten? Lienee
syytä olettaa sen olevan kuuluvan lempien joukkoon.
</dd>
<dt> progo </dt><dd>Twin Peaks eli TP on eräs kulttisarja 90-luvun alusta. Supersuosittu
kulttisarja, joka lopetettiin liian aikaisin ja sisälsi todellista
tunnelmaa, jota on vain yritetty matkia myöhemmissä sarjoissa, siinä
onnistumatta.

<p>
Likipitäen kaikki tässä saippuasarjaksi maskeeratussa mysteerissä on
kultaa, mikä on todella hämmentävää kaikkien näiden nykyaikaisten,
teknisesti upeiden tv-sarja-suoritusten aikana. Mikään muu ei pääse
kokonaispisteissä TP:n ohi.
</p>

<p>
TP on helppo ja supermukava harrastus tai "pakkomielle".
</p>
</dd>
<dt> nokkela </dt><dd>Voitko mainita joitain erityisen onnistuneita kohtauksia tai tapoja,
joilla TP luo tunnelmaa, minkälaisissa tunnelmissa sarja pyörii? Pieni
tv-guide -tyylinen kuvaus?
</dd>
<dt> progo </dt><dd>Twin Peaks kertoo nuoren tytön murhasta pienessä metsäläiskylässä
perä-Amerikassa.

<p>
Sarjaa eivät tee niinkään viimeiseen hiottu käsikirjoitus
tai mullistavimmat juonenkuviot taikka suurimmat
mindfuckit. Suurin taika on erinomaisen 'quirky-natured'
hahmoissa ja musiikissa ja yleisessä tunnelmasta: ilmassa
on musiikkia ja douglaskuusten tuoksua.
</p>

<p>
Sarja ei pysähdy itkemään Lauran, murhatun tytön, kohtaloa
kokonaisuutena, vaikka jotkut hahmoista jäävätkin. Sen sijaan se vie
meitä tilkkutäkkimäisesti FBI-agentti Cooperin johdolla kohti
rikostutkimusta ja ihmismieliä.
</p>

<p>
Hollywood on ehdollistanut meidät tietynlaisen normaaliuden sisään,
vaikka tavallisia ihmisiä katsoessa epänormaali on se oikea normaali.
David Lynch tuo tämän selvästi TP:ssä esille tekemästä lähes kaikista
"epänormaaleja" tavallisen Hollywood-sarjan mittapuulla mitattuna.
</p>
</dd>
<dt> nokkela </dt><dd>Kuka on sarjan musiikkien takana? Korreloiko musiikkimakusi
yleisestikin sarjassa esitetyn tyylin kanssa? Kuinka tärkeä musiikki
on TP:ssä hyvän sarjan tekijänä?
</dd>
<dt> progo </dt><dd>Tyypillisesti hyvän musiikin tunnistaa siitä, että sitä ei
huomaa lainkaan. Sarjan skorettanut Angelo Badalamenti
tekee komean poikkeuksen tässä suhteessa. Hänen erilaisista
vellovista jazzeista koostuva soundtrack on kuin piste iin
päälle sarjalle.

<p>
Musiikkimakuni ei tosin suorassa suhteessa korreloi
Badalamentin musiikkien kanssa, vaikka tilastot last.fm:ssä
voisivat tulkita toista. Pidän kovasti tunnelmajazzista,
mutta sitä ei ole niin paljoa liikenteessä kuin toivoisi.
</p>

<p>
Twin Peaksin tapauksessa musiikki on ehdottomasti suuri tekijä. Asiaa
on hankala nyt luonnehtia, koska joissain muissa huippusarjoissa
musiikilla on selvästi pienempi rooli ja sitä on vähän. Eikä se siellä
menoa haittaa. TP:tä olisi silti hyvin hankala kuvitella ilman
Badalamentin musiikkia taustalla.
</p>
</dd>
<dt> nokkela </dt><dd>Monelle sarjan hahmollehan on jopa oma kappaleensa? Dance of the
Dream Man, jne. Sarjassa lienee siis paljon mielenkiintoisia hahmoja
ja variaatioita? Haluatko mainita muutamia? Mitkä hahmot tai hahmojen
luonteiden ja mielten osat huomaat kuuluvan tai olevan kuulumatta
omaan itseesi? Lynchin tuotannosta myös: onko kyseessä ihan jopa oma
genrensä? David Lynch on käsittääkseni jonkinlainen taiteen
monilahjakkuus; mistä muista hänen töistään pidät?
</dd>
<dt> progo </dt><dd>Sarjassa on aikakaudelle tyypilliseen tapaan kuhunkin
juoniketjuun tai tapahtumapaikkaan sidottua teemamusiikkia.

<p>
Sarjan lukuisista supermielenkiintoisista hahmoista voisin mainita
muutaman satunnaisen:
</p>

<p>
Phillip Gerard, One-Armed Man. Erinomainen hahmo kirjoitettu sisään
vain, koska David halusi tehdä alkupään jaksoon pienen tribuutin
Fugitive-tv-sarjalle.
</p>
</dd>
<dt> Hetsku </dt><dd>One-Armed man kuitenkin istuu juoneen kauniisti?
</dd>
<dt> progo </dt><dd>Lynchillä ja Frostilla on taika näpeissään. Varmasti
kolmasosa TP:n hahmoista on tullut mukaan hetken
mielijohteesta, mutta kaikille tuntuu löytyvän paikkansa.

<p>
…Twin Peaksin lainvalvonnan laitoksen sihteeri Lucy on
kanssa yksi perin mielenkiintoinen hahmo. Lucyllä on
vaikeuksia päättää yksityiselämästään saippuasarjamaisin
juonenkääntein ja tulkitsee asioita omalla tavallaan.
</p>

<p>
Siihen en osaa nyt ottaa kantaa, miten ja kuka hahmoista
istuisi juuri minun luonteeseen parhaiten. En ole
luultavasti samaistunut kehenkään TP:n maailmassa.
</p>

<p>
Hahmoissa on nimittäin sitä kirsikkapiirakka-taikapuolta
sen verran, että ehkä samaistuminen on hankalampaa kuin
tavallisesti. Mutta mitä tulee logiikankäyttöön ja
järkeilyyn, niin Cooper on ehdottomasti puolellani.
</p>

<p>
Ja sitten siihen David Lynchiin. TP oli ponnahduslauta
Lynchin töihin; elokuviin pääosin. Lynch tekee synkkää
maalaustaidetta kanssa, josta en niin ole perillä. Lynch
säveltää hyvää elektronisvaikutteista rock-musiikkia, jota
on yhteistyössä Mobyn kanssa väännetty, ja todella hyvää
tavaraa on ollut.
</p>
</dd>
</dl>
</div>
</div>
<div class="outline-3" id="outline-container-sec-1-8">
<h3 id="sec-1-8">Muita hyviä sarjoja</h3>
<div id="text-1-8" class="outline-text-3">
<dl class="org-dl">
<dt> Hetsku </dt><dd>Twin Peaks on eittämättä kultaa, onko jotain muita mainitsemisen
arvoisia TV-sarjoja?
</dd>
<dt> progo </dt><dd>No toinen 90-luvun kultainen kulttisarja on tietysti X-Files, josta
pidän kovasti. Sopivassa suhteessa salaliittoteorioita ja … no,
lähinnä jo niiden salaliittoteorioiden takia.
</dd>
<dt> Hetsku </dt><dd>Joka epäilemättä tuo juoneen mielenkiintoisen lisän.
</dd>
<dt> nokkela </dt><dd>Onko salaliittoja? Lienee epätodennäköistä että nitä
olisi X-Filesin mittakaavassa, mutta kyllähän nyt kaikkea
pientä aina on? 
</dd>
<dt> progo </dt><dd>Salaliitot olivat mukana alusta alkaen, kun X-Files nojaa
paljon velkaa All The President's Men -elokuvalle.

<p>
Uudemmista sarjoista erityisesti
<a href="../house.html">House</a> on pitänyt itsepintaisesti
päänsä huippusarjojen joukossa. Tämä kai johtuu hulppean
hyvästä henkilökirjoituksesta ja -hahmoista.
</p>
</dd>
<dt> nokkela </dt><dd>House; mikä hänen henkilössään on parasta?
</dd>
<dt> progo </dt><dd>Housen sarjan tapauksessa on paljon kiintoisia
yksityiskohtia. Itse sarja tapahtumina on kovin
yksitoikkoista ja itseääntoistavaa vääntöä potilaiden
kanssa. Ja toistoa tekee myös Housen omat sosiaaliset
juttunsa. Mutta hahmot on kirjoitettu sellaisella
tarkkuudella, että ihan puistattaa. Ja tämä seikka tekee
siitä tavallaan huiman realistista ja läheistä
reaalielämään.

<p>
Henkilönä House on erinomainen tapaus. Kaikki ihmisyyden
elementit ovat hänessä mukana; painokertoimet vain ovat
hieman tavallisesta poikkeavat. Housesta henkilönä ei voi
puhua kokonaisvaltaisesti ilman, että pitäisi puhua
kaikista Housen lähellä työskentelevistä ihmisistä.
Kaikilla on syynsä ja tekosyynsä toimia Housen alisteessa
viikosta toiseen.
</p>

<p>
Toinen TP:n tapaan monikultainen tapaus on tämä Alan Ballin
luoma Six Feet Under, jonka erinomaisuutta olen todistanut
toisella katsomiskierroksella tässä hiljan. SFU saattaa
lähes kaikki muut HBO:n sarjat häpeään.
</p>

<p>
Suosikkisarjat tuli jo mainittua, ainakin ne "favor of the monthit":
Twin Peaks, X-Files, Six Feet Under, House. Mad Men.
</p>
</dd>
<dt> nokkela </dt><dd>Ja se House persoonana: tarvitsisiko maailma enemmän Houseja?
Tekisikö pieni nihilismi kaikille ihan hyvää?
</dd>
<dt> progo </dt><dd>Houseja maailma todellakin kaipaa enemmän. House on suuri idolini. Jos
osaisin olla, olisin oman toimialani House.
</dd>
<dt> nokkela </dt><dd>House siis korreloinee vahviten, tai ainakin potentiaalisesti
vahviten, eri sarjojen hahmoista itseesi?
</dd>
<dt> progo </dt><dd>Ainakin samaistun eniten Houseen, jos ei nyt ihan korrelaatioista
voida puhua. Housen tapa lähestyä ongelmia ilman ihmisvälikäsiä on
esimerkillistä toimimista.

<p>
Omaan joskus hieman samanlaisia draamakuninkaan elkeitä
kuin mr. <i>Huge Ego, Sorry</i>. Vastaavasti Mike Corleone
Kummisedistä on aina ollut suuri tekijä tavoitteissani. En
ehkä koskaan saavuta (taikka ole syytä saavuttaa) niitä
tavoitteita, mihin Corleone pääsi. Mutta samaistuminen on
selvää.
</p>
</dd>
<dt> Hetsku </dt><dd>Kerrohan joitain suosikkelokuviasi. Mitä voisit suositella kaikille?
</dd>
<dt> progo </dt><dd>Suosikkielokuvia on kovasti niitäkin. Mutta elokuvia, joita
voisi suositella <i>kaikille</i>, jaa'a. Hankala paikka.

<p>
Elokuvia on hankala mitata sopivan objektiivisesti, että niitä voisi
suositella kaikille. Esimerkiksi Lynchin <i>Blue Velvet</i> on kai
suositeltavissa kaikille, mutta Mulholland Driveä ei taasen.
Universaalisti hienoja elokuvia ovat tietysti Kummisedät, Casablanca,
kaikki nämä. Uudemmista elokuvista Inception iski kovasti.
</p>
</dd>
</dl>
</div>
</div>
<div class="outline-3" id="outline-container-sec-1-9">
<h3 id="sec-1-9">Omasta taiteesta</h3>
<div id="text-1-9" class="outline-text-3">
<dl class="org-dl">
<dt> Hetsku </dt><dd>Kerrohan omasta taiteen tekemisestä. Ja nimenomaan muusta
kuin valokuvataiteesta.
</dd>
<dt> nokkela </dt><dd>Niin, kamerallahan voi ottaa kuvia myös melko korkealla
ottotaajuudella. Mitenkäs ne videoiden kuvaamiset ja ko. taiteenala?
</dd>
<dt> progo </dt><dd>Niin, taide. Valokuvaaminen on yksi asia, sillä se on lavastamatonta
taidetta. Olen kiinnostunut myös elokuvista ja niiden tekemisestä.

<p>
Elokuvassa yhdistyvät monet korkeataiteelliset seikat ja on usein
helppoakin. Yksin on kuitenkin hankala tehdä ja sopivan kuvanlaadun
saaminen kamerasta on sekin hieman rajoitteita asettavaa.
</p>

<p>
Tällä hetkellä siis asia on ajatuksen asteella. Jos mitään taidetta,
niin pöytälaatikkokirjallisuutta se olisi.
</p>
</dd>
<dt> nokkela </dt><dd>Kirjoitatko paljonkin pöytälaatikkoon? Käsikirjoituksia, proosaa,
novelleja, runoja, aforismeja, mitä kaikkea?
</dd>
<dt> Hetsku </dt><dd>Videokuvaamisessa tekniset rajoitteet tulevat hyvin nopeasti esiin.
Palaan hieman valokuvaamiseen, miten koit siinä kaluston vaikuttavan
taiteelliseen ilmaisuun?
</dd>
<dt> progo </dt><dd>Hetsku: kun kalusto on Canon 5Dm2 ja f/1.4 Sigma, ei siinä
synny kamalia rajoituksia kuvanottoon.

<p>
Mutta sikäli kun kuvia otetaan pääsääntöisin ulkona, olisi hyvälle
telepäälle tarvetta. Olenkin suunnitellut vaihtavani tämän kiinteän 35
mm -Sigmani Canonin 24-105 L f/4 -putkeen, johon moni vannoo.  Ehkä
teknisesti ottaen Sigman ja 5D2:n autofocus on ollut hieman hitaampi
kuin olen toivonut. Veljen L-putki on toiminut huippunopeasti.
</p>

<p>
Tarkennettakoon siis vielä, että riittävän teleulottuvuuden
puuttuminen on hieman rajoittanut taiteellista ilmaisua. Ulkona ei
aina pääse tarpeeksi lähelle kohteita. Eikä introvertti kehtaakaan
aina.
</p>
</dd>
<dt> nokkela </dt><dd>Entäs se blogi? Mitä kaikkea se käsittelee? Eroavatko siinä esillä
olevat aihealueet vahvasti ns. pöytälaatikkokirjoituksistasi?
</dd>
<dt> progo </dt><dd>Pöytälaatikkoon ei ole kertynyt kamalasti. Maku lähti pari
vuotta sitten silloisista töistä ja siihen tyssäsi
kirjoittelu. Nyt pieniä pätkiä orgiin on kertynyt ja paine
luovan padon takana kasvaa. Jotain on sidottu tapahtumaan.

<p>
Blogi on sikäli ei-pöytälaatikkokirjallisuutta, kun en kirjoita
fiktiota täällä (paitsi joskus mutuillessani)
</p>

<p>
Täytyy sanoa, että tämä jatkuva vuodattelu ircissä on korvannut
varmasti suuren osan tarpeesta vuodatella pöytälaatikkoon. Eräs
tärkeitä syitä irc-lakoille.
</p>
</dd>
</dl>
</div>
</div>

<div class="outline-3" id="outline-container-sec-1-10">
<h3 id="sec-1-10">Kirjat</h3>
<div id="text-1-10" class="outline-text-3">
<dl class="org-dl">
<dt> nokkela </dt><dd>Koska puhe "taukohuoneessa" oli scifistä ja kirjallisuudesta,
aloitan aihepiirillä: lukemisella. Mitä Mr. P lukee? Genrejä,
kirjailijoita, milloin, missä ja kuinka usein?
Faktaa, fiktiota, papereita?
</dd>
<dt> progo </dt><dd>En lue paljoa, se täytyy todeta. Jos luen, ne yleensä kuvastuvat
elokuvamakuni kanssa pitkälti: haluan kirjoiltani samaa kuin
elokuvilta. Draamaa.

<p>
Nick Hornby ja Douglas Adams ovat olleet viimeksi luennassa, vaikka
tiedän kovin hyvin, mitä kaikkea hyvää siellä olisi. Jos vain
jaksaisin aloittaa.
</p>

<p>
Faktaa luen hieman enemmän. Erilaisia TKT-alan kirjoja
tulee selailtua ja luettua. Papereita nyt hieman vähemmän.
</p>
</dd>
<dt> Hetsku </dt><dd>Luetko lukemisesi paperiversiosta vai jollain laitteella?
Ja miten suhtaudut näytöltä lukemiseen yleisestikin?
</dd>
<dt> progo </dt><dd>Pyrkisin paperiseen, mutta kustannussyistä minulla on lahjaksi saatu
Kindle. Kindlellä on oiva lukea proosaa, siihen se näyttö riittää.
ATK-jutuissa usein koodirivitysten takia tulee ongelmia.

<p>
Sitten taas pöytäkoneeni ääressä ei tule kamalasti luettua
noita "paperisia töitä", eli pääasiassa PDF-muotoisia
juttuja, koska siinä on hankala keskittyä työhön. No, sama
pätee kyllä blogeihinkin, eli ei se noista PDF:stä johdu.
</p>
</dd>
</dl>
</div>
</div>
<div class="outline-3" id="outline-container-sec-1-11">
<h3 id="sec-1-11">Visuaalisuus ja ajattelu</h3>
<div id="text-1-11" class="outline-text-3">
<dl class="org-dl">
<dt> nokkela </dt><dd>Henkilökuvausta: luonnehtisit siis itseäsi ehkäpä enemmän
visuaaliseksi kuin kielelliseksi aivojenkäyttäjäksi? Ajatteletko
sanoin vai kuvin?
</dd>
<dt> progo </dt><dd>Tämä on hankala kysymys. Ajattelen aika paljon kyllä sanoin ja
dialogein asioita. Mutta pidän toki elokuvaframen sommittelustakin
ajatuksissani. Jos on pakko valita yhteen luokkaan, olisin silti
enemmän kielellinen ajattelija.
</dd>
<dt> nokkela </dt><dd>Tätä tietysti vaadittaneenkin abstraktin logiikan ja matematiikan
hahmottamisessa. Millaiset paikat ja hetket ovat parhaita ajattelulle?
Milloin syntyy parhaiten uusia ajatuksia, visioita? Long walks on the
beach on starry nights?
</dd>
<dt> progo </dt><dd>Itse asiassa matematiikassa, jopa näissä abstraktimmeissakin yksissä,
olisi hyvästä visualisoinnista apua. Joskus ei taivu, ja siitä on
ollut hieman haittaa.

<p>
Jos tietäisin parhaat paikat ja hetket hedelmällisen ajattelun
syntymiselle, viihtyisin niissä varmaan pidempiä jaksoja. Usein kovan
keskustelun siivittämän illan jälkeen se iltasuihku on ollut hyvä
paikka koota ajatuksia.
</p>

<p>
Ulkona tulee myös hyviä ajatuksia, mutta aika harvoin tuolla on
sellainen keli, että ajatteluun voi keskittyä kunnolla. Usein on liian
kylmä, liian sateista tai liian liukasta.
</p>
</dd>
<dt> nokkela </dt><dd>Aivan ne aamuiset paraabelit, mahtavien lukujoukkojen
visualisointeja? Niin, ja käytkö säännöllisesti lenkeillä, pidätkö
kunnosta huolta?
</dd>
<dt> progo </dt><dd>Käyn kävelemässä usein. Ulkona kaikenlaiset asiat saavat paremmin
kontekstia itseensä, mutta ehkä Joensuu ei ole paras paikka
taiteelliselle ajattelulle.
</dd>
</dl>
</div>
</div>
<div class="outline-3" id="outline-container-sec-1-12">
<h3 id="sec-1-12">Paras asuinpaikka</h3>
<div id="text-1-12" class="outline-text-3">
<dl class="org-dl">
<dt> Hetsku </dt><dd>Mainitsit huonosta säästä. Onko Suomen ilmasto mielestäsi
epäsuotuisa? Asuisitko mieluummin jossain muualla, missä?
</dd>
<dt> nokkela </dt><dd>Mikä Suomen kaupunki on kokonaisuutenaan eniten mieleesi?
</dd>
<dt> progo </dt><dd>Nykyisin nauttisin kovasti ympärivuotisesta lämmöstä. Ruokavalioni on
hävittänyt pakkaskestävyyden aika hyvin. LA olisi varmasti oiva
sijainti siinä mielessä. Muuten se on aika kökkö kaupunki.

<p>
Mitä Suomen kaupunkeihin tulee, moni on esteettinen ja siten
asuttavanoloinen.
</p>

<p>
Olen ollut Kotkan kannalla monesti, ja Hanko on toinen
mukavahko paikka. Kokonaisuutena siis. Helsinki kerää
kasvavana kaupunkina jo isompien kaupunkien ongelmia
itseensä. Arkkitehtuurisesti se on kuitenkin myös hieno.
</p>

<p>
Näistä lähikaupungeista Kuopio miellyttää.
</p>
</dd>
<dt> Hetsku </dt><dd>Mitä muuta visioisit optimaalisesta asumisesta? Kerrostalo?
Omakotitalo? Kenties maatila?
</dd>
<dt> progo </dt><dd>Elän ristiriidassa, sillä talooni tai asuntooni sisään
astuessani haluaisin täydellisen alhaisen melutason.
Toisaalta ulos poiketessani haluan nähdä ja kuulla ison
kaupungin vilinää ja ihmisiä.

<p>
Tämä ei toistaiseksi taida olla mahdollista, ellei sitten
sinne Manhattanin korkeimpaan penthouseen muuttaisi ja
remontoisi kunnon äänieristeet.
</p>

<p>
Pitäisin kovasti metsänreunalla sijaitsevasta
omakotitalosta, jossa naapureista ei kuulisi aina paljoa.
Mutta en ole kovin ahkera missään pihatöissä, joten olisin
aika hukassa talvella ensimmäisten puiden kaaduttua
sähkölinjoille.
</p>

<p>
Optimaalinen, mutta utopistinen ratkaisu olisi siis
kerrostalopenthouse keskellä suurkaupunkia.
</p>
</dd>
<dt> nokkela </dt><dd>Kieltämättä muutamia ongelmallisia aspekteja, mutta,
Manhattanin, joka kertoo jo olennaisen fyysisestä ja
henkisestä lokaatiosta, lisäksi — villi skenaario —
jos sinulla olisi avain kaikkiin Suomen asuntoihin, mihin
pesiytyisit?
</dd>
<dt> progo </dt><dd>Ehkäpä tällä hetkellä Joensuun korkeimman kerrostalon, eli
Tähtihovin ylimpiin kerroksiin. Varaisin vähintään kolme
kerrosta itselleni, jotta jäisi hajurakoa lähimpiin
naapureihin.
</dd>
<dt> nokkela </dt><dd>Naapurit ovatkin usein se varsin painokas tekijä
valittaessa asuntoa tai jopa asuinaluetta. EI siis
missään nimessä mihinkään 70-luvun commie-block-lähiöön?
</dd>
<dt> progo </dt><dd>Lähiöt lähtökohtaisesti… no, jos ei asuta keskustassa niin ei se
naapurusto yksinään vielä ongelmaa tee. Kunhan on jollain tavalla
rauhallista ja "tuulipukuisaa" naapurustoa. Itse talo on pitkälti
äänieristeistään kiinni, onko siinä kiva asua.

<p>
En minä naapureiden kanssa seurustele, joten se on kohtalaisen sama,
ketä siellä asustelee.
</p>
</dd>
<dt> Hetsku </dt><dd>Eli kunhan naapurit eivät häiritse, niin talo on melko varmasti
pätevä?
</dd>
<dt> nokkela </dt><dd>I'll leave you alone and you leave me alone; we didn't see nothing?
</dd>
<dt> progo </dt><dd>Täydet pisteet molemmille. Helsingin lähiöissä tulee ehkä
väestökanta myös osittain ongelmaksi. Julkisilla
liikuttaessa näkee kaikenlaista. Täällä Joensuussa voisi
asua hieman huonommassakin paikassa, sillä omalla autolla
voi aina liikkua paikasta toiseen. Tai voisi, jos sellainen
tulisi hankittua. Tahdon siis sanoa, että omaa rauhaa
arvostan hyvin kovasti.
</dd>
<dt> nokkela </dt><dd>Kuinka oma rauha toteutuu nykyisessä asunnossasi?
</dd>
<dt> progo </dt><dd>Nykyinen asunto on supisurkea äänieristeiltään. Mutta jo puoli vuotta
korvatulpilla nukkumista, se on lievittänyt ongelmia todella kovasti.

<p>
Outokummussa ongelmana olivat viereisen huoltoaseman autot, täällä
taas naapuriopiskelijat.  Vastaavasti Okussa oli hiljaiset naapurit ja
täällä on vähän autoliikennettä.
</p>
</dd>
<dt> nokkela </dt><dd>Blade Runner -nimisessä elokuvassa kuvataan varsin
kattavasti kyberpunk-teemalla eräänlaista
keskusta-asumista. Tunnelmallista? Ympäristöhän ja sen
vaihtelu luo myös syötettä aivoille prosessoitavaksi? Jos
olisit rikas, omistaisitko useampia asuntoja Manhattanin
päätukikohdan lisäksi, joiden välillä vaihtelisit
asuinpaikkaasi aina tarpeen mukaan?
</dd>
<dt> progo </dt><dd>Blade Runnerissa on hekumallisen täydellinen tunnelma. Selvästi
osittain saanut vaikutteita villiintyneestä 80-luvun Manhattanista.
Samanlaista meininkiä olisi varmaan nykypäivän Hongkongissa.

<p>
Jos puhutaan useiden asuntojen omistamisesta Manhattanilla siten, että
on varaa vielä pitää asuntoja tyhjillään, niin sitten puhutaan jo
sikamaisesta rikkaudesta. Ehkä minulla siis olisi.
</p>

<p>
Aivot ja luova mieli kaipaa uutta virikettä jatkuvasti. En
tiedä, haluaisinko hyvän luukun löydettyäni kokeilla
"seedata satunnaisgeneraattoriani" uusilla asunnoilla
niinkään kuin kokemalla manhattanilaista
kulttuuritarjontaa.
</p>
</dd>
</dl>
</div>
</div>
<div class="outline-3" id="outline-container-sec-1-13">
<h3 id="sec-1-13">Kulttuurista</h3>
<div id="text-1-13" class="outline-text-3">
<dl class="org-dl">
<dt> nokkela </dt><dd>Kulttuuritarjonnasta siis. Minkälaisissa tapahtumissa
kävisit? Minkälaisia tapahtumia toivoisit mm.
kotikaupunkiisi tai Suomen kaupunkeihin yleensä?
Minkälainen kulttuuritarjonta Manhattanilla on
mielestäsi? Entäpä Suomessa?
</dd>
<dt> progo </dt><dd>Jazz-keikat, standup, elokuvissa käyminen… kaikki ovat Manhattanilla
aika hyvin. Suomessa ei niinkään. Hyviä elokuvia ei näytä kuin muutama
hassu teatteri, etunenässä Helsingin Orion.

<p>
Jazzia tulee toki täällä Suomessakin jonkin verran, ja täällä
Joensuussa on pienimuotoinen jazz-skene erilaisten järjestöjen
siivittämänä. Saisi olla enemmänkin ja hapokkaampaa.
</p>

<p>
Amerikoissa on lisäksi se filmifriikin mukavuus, että moni nimekäs
filmitähti tekee usein Broadwayta välihomminaan. Olisi aito elämys
päästä näkemään tai joskus nähdä vaikka Al Pacino livenä muutaman
metrin päässä.
</p>
</dd>
<dt> Hetsku </dt><dd>Toisiko ulkomailla asuminen sinulle kulinaristisia nautintoja?
</dd>
<dt> progo </dt><dd>Ei toisi.
</dd>
<dt> progo </dt><dd>Erityisesti kun New Yorkin kehutut pizzat eivät olekaan
kuulema kovin hyviä. "Fine dining" ei ole minun juttujani.
Täällä Joensuussakin on nepalilaista ja kiinalaista ja
intialaista ravintolaa, kaikissa käymättä. Vaikka mieli
oikeastaan tekisi.
</dd>
<dt> nokkela </dt><dd>Food is, mainly, sustenance for the body, not a pleasure?
</dd>
<dt> progo </dt><dd>Kyllä, syön ensitilassa elääkseni. Joskus on hyvä kuitenkin
herkutella. En anna asian näkyä budjetissani.
</dd>
<dt> nokkela </dt><dd>Eerikin pippuri Joensuuhun?
</dd>
<dt> progo </dt><dd>Joensuu kaipaisi kunnollista kebabbilaa, kyllä. Jos ei
lähempää saa, niin Eerikin pippuri sitten.
</dd>
<dt> nokkela </dt><dd>Kunnon savuklubi siis olisi sellainen paikka, josta sinut
parhaiten löytäisi, punaisten teatterin penkkirivien
lisäksi? Myös se, että USA:ssa kaupungit eivät sulkeudu
yöksi byrokraattien oikkujen vuoksi, vaan koko
yhteiskunta elää 24/7, olisi mieleesi? Oletko enemmän yö-
kuin päiväeläjä? Öisiä kävelyretkiä Manhattanilla?
Sopiiko yö kaupunkiin ja päivä maalle?
</dd>
<dt> progo </dt><dd>Asiantilojen vallitessa voisin hyvinkin olla yöeläjä, mutta
päivällä täytyy kuitenkin istua töissä ja koulussa. Jos
täällä olisi kunnollinen savuklubi, missä asiat osuisivat
nappiin, voisin toimia jopa kantaistujana.

<p>
24/7 -yhteiskunta ei pelkästään olisi mieleeni, se olisi
itsestäänselvyys. Siitä huolimatta, että tuskin koskaan
kävisin ilta-aikaan missään. Ainakaan kun työpäivärytmistä
pitäisi kiinni.
</p>
</dd>
</dl>
</div>
</div>
<div class="outline-3" id="outline-container-sec-1-14">
<h3 id="sec-1-14">Musiikista</h3>
<div id="text-1-14" class="outline-text-3">
<dl class="org-dl">
<dt> Hetsku </dt><dd>Puhuimme jo jazzklubeista, mutta emme musiikista muuten.
Millaista, miten ja missä? [Muualla kuin jazzklubilla.]
</dd>
<dt> progo </dt><dd>Nautiskelen musiikkeja aika laajasti. Ehkä tilastot
osoittaisivat elokuva-soundtrackeja ja progea
päägenreikseni. Lisätään siihen kaikenlainen mukava
funkkaava jazzi ja sen sellainen. Metalliakin vähän.
Konemusiikkia myös.

<p>
Pink Floyd ja johdannaiset ovat kovaa kamaa edelleen.
Howard Shore ja Don Davis ja vastaavat OST-puolella.
Mastodonia ja Moonsorrow'ta metallinnälkään ja Judas
Priestiä yleiseen hyvään fiilistelyyn. Nyt on soimassa
Angelo Badalamentin Mulholland Drive -soundtrack.
</p>
</dd>
<dt> nokkela </dt><dd>Sinullahan oli jotkin kuulokkeetkin ja vahvistin?
</dd>
<dt> progo </dt><dd>Hifistelen hieman. Settini on puhtaasti kuulokepohjainen:
Vahvistimena Marantz PM80 ja kuulokkeina (tai
korvakaiuttimina) AKG K1000.
</dd>
<dt> nokkela </dt><dd>Minkälaisissa äänissä K1000 ja Marantz näyttävät
potentiaalinsa parhaimmillaan?
</dd>
<dt> progo </dt><dd>Kaikenlaisissa. Heh, no. Ehkä ei. Kuten kaikki hifikuulokkeet, K1000
näyttää terävimmät kyntensä hyvin äänitetyn akustisen musiikin kanssa.
Tavaraa, jota ei kamalasti ole liikenteessä. K1000 on kuitenkin
uskomaton all-arounder pitkälti esitystapansa ansiosta; kuin oikeat
kaiuttimet.

<p>
Voisin kuvitella, että heikoin lenkki on kovasti bassokkaissa töissä,
joissa basso merkitsee työn seuraamisen kannalta paljon.
</p>
</dd>
<dt> Hetsku </dt><dd>Onko nykyinen hifikokoonpano vakiintunut vai oletko
harkinnut jotain muuta kokoonpanoa?
</dd>
<dt> nokkela </dt><dd>Olisiko elämää ilman musiikkia? Paljonko musiikki ja hyvä
äänentoisto merkitsevät? Minkälainen musiikki sopii mielestäsi
mihinkin arki- tai pyhäpäivän toimeen?
</dd>
<dt> progo </dt><dd>Nykyinen hifikokoonpano on palvellut noin about sellaisenaan,
muuttumatta, kolmen vuoden ajan. Päivityksiä olisi luvassa, mutta
budjettikysymykset tulevat esille. Seuraavat päivitykset koskevat
pitkälti hienosäätöä; puhutaanhan hifissä paljon niistä "pienenevistä
palautuksista", miten ne haluaakaan suomentaa.

<p>
Musiikki on tuikitärkeätä minulle ja arjelleni. Sillä
paikkaa niin paljon, ja tässä asunnossa lisäksi peittää
naapurien hälyääniä. Ja hyvä äänentoisto on tietysti hyvän
elämyksen aikaansaantia varten. Eihän ihmiset katso
elokuviakaan 19-tuumaisilta näytöiltä.
</p>

<p>
Arki- ja pyhämusiikkia en erittele. Joinain päivinä tuntuu
hyvältä laittaa Diane Krall pyörimään ja toisena Fatboy
Slim. Perjantaisin tosin on usein lautasella jotain
elektronista ja juhlistavaa.
</p>
</dd>
<dt> nokkela </dt><dd>Muistelenkin, että katselimme kesällä Fergusonia, K1000:n
toimiessa kaiuttimina molemmille. Paras puheohjelma
lienee Fergin, mutta onko muita katsottavia? Mikä tekee
Fergusonista hyvän isännän?
</dd>
<dt> progo </dt><dd>Katselen paljon illan päätteeksi talk-show -ohjelmia.
Aikoinaan katsoin paljon NBC-aikaista Conania. Ohjelmien ja
isäntien vaihtuessa tuli pieni tyhjiö ja löysin Fergusonin
sitten eräs kerta. Hitto kun mies osaa puhua! Ei sen
jälkeen mikään muu tunnu miltään.
</dd>
</dl>
</div>
</div>
<div class="outline-3" id="outline-container-sec-1-15">
<h3 id="sec-1-15">Yhteiskunnasta</h3>
<div id="text-1-15" class="outline-text-3">
<dl class="org-dl">
<dt> nokkela </dt><dd>Mainitse jokin elokuva, kirja, visio tai peli, jossa
mielestäsi on hyvä yhteiskunta tai hyvä maailma, ja
vastaavasti taas joku sellainen, jossa tilanne on
päinvastoin. Jos tällaista ei löydy, kuvaa
yhteiskunnallista tai poliitista filosofiaasi parilla
avainsanalla.
</dd>
<dt> progo </dt><dd>Vai jokin taiteellinen hengentuote, jossa on mielestäni
hyvä yhteiskunta. Huonojahan on helppo keksiä pilvin
pimein. 1984, Half-Life 2, Brazil, …

<p>
Sen enempiä ajattelematta, vastaan ensimmäisen hyvän, mikä
tuli mieleen: Lost in Translation. En japanilaisten
kulttuurista tiedä paljoa. Sen, että tekevät hulluna töitä.
Mutta elokuvassa kaikki tuntui sopusuhtaiselta ja hyvältä.
</p>

<p>
Termejä, kuten "oikeudenmukainen" ja "reilu" ja "tasa-arvoinen" on
hankala käyttää omissa luonnehdinnoissani, koska niillä on erittäin
värittyneitä uusiomääritelmiä, poliittisesti katsottuna.
Ehkäpä tämä kertoo jonkin verran.
</p>
</dd>
<dt> nokkela </dt><dd>Kyllähän tuo. Mutta kun ajatellaan noita termejä suhteessa
matemaattiseen ja loogiseen taustaasi, tulee ko. termien alkuperäinen
ja puhdas merkitys esille. Splendid indeed. Kiinnostaako politiikka?
Seuraatko mm. sitä? Uutislähteesi?
</dd>
<dt> progo </dt><dd>Uutisia ja politiikkaa haluan seurata mahdollisimman vähän.
Mahdollisimman vähän. Uutiset ovat valtaosin huonoja ja
politiikassakin on ihan väärät ihmiset vallassa. Politiikka
myrkyttää taiteen.
</dd>
</dl>
</div>
</div>
<div class="outline-3" id="outline-container-sec-1-16">
<h3 id="sec-1-16">Peleistä</h3>
<div id="text-1-16" class="outline-text-3">
<dl class="org-dl">
<dt> Hetsku </dt><dd>Käsittelemme pelejä seuraavaksi. Millaista asioista nautit
peleissä? Kerro jostain erityisestä suosikista.
</dd>
<dt> nokkela </dt><dd>Niin, ne pelit. Kerrohan.
</dd>
<dt> progo </dt><dd>Pelailen toki vähän. Se on eräs tapa nauttia vapaa-ajasta.
Peleissä ei aina aktiivisen roolin takia pääse miettimään
taiteellisia asioita samalla tavalla kuin elokuvissa ja
sarjoissa. Otan pelini siis toisella tavalla, tunnelmina ja
tunnelmanluojina.

<p>
Ei ole selkeätä suosikkipeliä. Mutta kärkikaksikkoon voi
laskea GTA: Vice Cityn ja Fallout 3:n. Kummassakin
tapauksessa tunnelma on kova.
</p>

<p>
FPS-pelit ovat tästä syystä parhaita. Hattua nostan
Half-Life 2:lle ja kolmiulotteisille Fallout-peleille
upeista tunnelmista ja pelitunneista.
</p>

<p>
En pelaa kuitenkaan määrällisesti paljoa. Ajallisesti
eniten on varmasti mennyt tetriksen kanssa. Tetriksen
parhaisiin puoliin kuuluu oman taustamusiikin valinta.
Pelatessa tulee aina se ongelma eteen, että haluaisin
kuunnella levyjonoani tyhjemmäksi.
</p>

<p>
Täydellinen peli on osittain ajantappoa ja kosolti
tunnelmaa. Hyvä musiikki ei myöskään häiritse.
</p>
</dd>
<dt> Hetsku </dt><dd>Pidätkö peleissä tarkkaan skriptatuista, lineaarisista
juonista ja radoista? Tai oikeammin, häiritsevätkö ne?
Viittaan esim. Half Life 2:een.
</dd>
<dt> nokkela </dt><dd>Vai miltä Fallout &gt;=3:n monipolkuinen ja mahdollisesti
epälineaarinen open world -setting tuntuu?
</dd>
<dt> progo </dt><dd>Lineaarisuus ja sen häiritsevyys riippuu kovasti
kontekstista. HL ja HL2 ovat luonteeltaan putkijuoksuja,
joten lineaarisuus ei häiritse. Sen sijaan jos Falloutissa
yksikin asia tapahtuu vähänkin putkimaisesti, menee usein
ilta — tai ainakin tehtävä — pilalle.

<p>
Sanoisin, että avointa maailmaa on tullut rajusti suosittua, mitä
pelivalintoihin tulee. Mutta se ei takaa mitään lopullisista
tunnelmista ja tuomiosta. Putkijuoksuinen HL3 voi aivan hyvin voittaa
Fallout 4:n, sikäli kun mitään tietoa kummastakaan ei tässä vaiheessa
ole.
</p>

<p>
Aito vapaus, jota ehkä parhaiten on sovellettu GTA 3:ssa, olisi
parasta mahdollista. Tehtävät saisi todellakin suorittaa haluamallaan
tavalla. Falloutit siinä mielessä jäävät taakse. Enkä näe oikeastaan
syytä, miksei Falloutteja voisi jatkossa tehdä vapaammiksi. Pelaajille
pitäisi tehdä joitain parempia tai "realistisempia" apuja kuin
automaattisia kompasseja näyttämässä tehtävän seuraavan etapin
sijaintia.
</p>

<p>
Tähän liittyen: Fallout 3:n ensitunnit olivat totisesti
kaikkein tunnelmaisimpia koskaan. Ennen kuin ymmärsin pelin
kompassin toimintaa. Samalla tavalla liittyen HL2:n
ensimmäinen läpipeluukerta, kun en osannut käyttää
raketinheitintä oikein. Ne lentelevät torakat olivat
todella elämyksellisiä.
</p>
</dd>
<dt> nokkela </dt><dd>HL:thän ovat FPS:iä, Falloutit kolmosesta ylöspäin eräänlaisia
FPS-RPG-yhdistelmiä. Kumpi on parempi, HL2 vai FO3? Minkälaisista
pelimaailmoista pidät? Ajatellaan vaikkapa tunnelmaa, itse maailmaa
tai mekaniikkaa, joka tulikin jo käsiteltyä osittain. Pitääkö pelissä
olla suolaisuutta, huumoria, synkkyyttä vaiko mitä?
Another sunny day in Postapocalyptia?
</dd>
<dt> progo </dt><dd>Noista kahdesta FO3 voittaa kokonaisuutena. Se yksityiskohtien määrä
ja Capital Wasteland. Pienet grillikodat metroverkkojen uumenissa ja
grillattua geckoa kepinnokassa. Musiikki.

<p>
Pelimaailmassa on hyvä olla draamaa. Draama ennen komediaa. Pelissä on
oltava suolaisuutta ja synkkyyttä. Huumori, kuten Fallouteissa on, on
juuri sopivasti mustaa. Muunlaista ei oikein pysty kuvittelemaan.
</p>
</dd>
<dt> nokkela </dt><dd>Oletko enemmän SciFiin kallellasi kuin ns. perinteisiin maailmoihin?
</dd>
<dt> progo </dt><dd>Enemmän perinteisiin, mutta valinta on vaikea, jos scifi ei
ole ylettömän utopistista. Verrataan vaikka siihen Blade
Runneriin, josta soisi jonkinlaisen action-RPG:n tehtävän!
Eli tähtien sota -tyylinen scifi ei oikein pärjää
verrattuna vaikka Book of Eli -tyyppiseen scifiin.
Perinteisten maailmojen miljöisiin perustuvia pelejä ei
taida kamalasti edes olla.
</dd>
<dt> nokkela </dt><dd>Roolipelit ovat monipuolisempia ja antavat enemmän ajatuksia,
eräänlaista tunteellisuutta, FPS:t sopivat hyvin rentoutumiseen ja
hupailuun, ns. koviin tunteisiin; Fallout yhdistää nämä kaksi asiaa
toimivalla tavalla. Allekirjoitatko? Mitä muut, kuin RPG:t tai
action-RPG:t ovat mieleesi? OpenTTD? Age of Empires?
</dd>
<dt> progo </dt><dd>Roolipeleistä tai "roolipeleistä" on vähän hankala puhua, kun
tietokoneella pelatessa hahmosta saa tehdän omanlaisensa. Eli ei
varsinaista roolissa pelaamista. Sopiva yhdistelmä hahmonkehitystä on
kuitenkin pelimekaanisesti toimiva juttu, eli allekirjoitan.
Pelailen strategioita vähän. Sid Meier's Alpha Centauri on eräs
parhaista, ja Civilization V on hyvä myös.

<p>
Reaaliaikanaksutteluista en välitä. Sen verran fyysistä hommaa, että
olisi sama lähteä potkimaan palloa ulos.
</p>
</dd>
<dt> nokkela </dt><dd>Onko pelaaminen parasta yksin tai vain tekoälyn seurassa, vai
voisitko kuvitella pelaavasi verkkopelejä? Good old HL2DM, Elder
Scrolls Online, WoW?
</dd>
<dt> progo </dt><dd>Verkkopelejä olen pelannut vähän, jopa tuntemattomien kanssa. Voisin
kuvitella, että suljetuissa piireissä pelattavat setit voisivat olla
todella hienoja kokemuksia.

<p>
Ennen kuin kysytte, niin CS:S -otteluita olen joskus
satunnaisesti pelannut. Ja muutaman kierroksen HL2:DM:ääkin
olen saattanut dokumentoidusti ottaa. Pelaajat ovat
kuitenkin mitä ovat, joten ei niitä ole nyt jaksanut.
</p>
</dd>
</dl>
</div>
</div>
<div class="outline-3" id="outline-container-sec-1-17">
<h3 id="sec-1-17">Oma unelmapeli</h3>
<div id="text-1-17" class="outline-text-3">
<dl class="org-dl">
<dt> nokkela </dt><dd>Jos lähtisit tekemään peliä, millainen siitä tulisi? Genre,
mekaniikka, lajityyppi, maailma, juoni? Ei tarvitse kovin tarkkaan
antaa kuvausta, pääpiirteittäin riittää. Olisiko kiinnostusta tehdä
omaa peliä?
</dd>
<dt> progo </dt><dd>Olisi kiinnostusta tehdä, mutta unelmapelini olisi niin
käsittämättömän laaja, ettei sen suunnitelmia edes voisi aloittaa
tekemään. Enkä sen puoleen edes pidä suunnitelmista.

<p>
Unelmapeli olisi kooste Jagged Alliancea ja NetHackia.
Tunnelmavetoinen.
</p>

<p>
Utopistinen unelmapeli olisi sitten tietysti 3D FPS ehkäpä
Source-moottorilla kun en minä nykyajan huippugrafiikoista niin
välitä. GTA V:ssä on paljon pointtereita, joita ottaisin mukaan
unelmapeliini.
</p>
</dd>
<dt> nokkela </dt><dd>Nothing like the smell of hot plasma in the morning?
</dd>
<dt> progo </dt><dd>Smells like victory.
</dd>
<dt> nokkela </dt><dd>Pelit taidemuotona voivat parhaimmilaan yhdistää
elokuvan, kirjan, maalauksen ja musiikin
tajunnanräjäyttäväksi kokonaisuudeksi? Ovatko pelit se
korkein taso, näiden kaikkien parhaiden aspektien
yhdistäjä? Ts. ovatko pelit samalla tasolla, vaiko jotain
korkeampaa?
</dd>
<dt> progo </dt><dd>Taidemuotona pelit kiinnostavat juuri erityisesti itsensäilmaisun
avulla. Ammattimaisia ja hyviä elokuvia on hankala tehdä introverttinä
kotisohvalta käsin. Musiikkiin ei ole rahkeita ja maalaukset eivät
kamalasti kiinnosta. Hyvän pelin tekemiseen ainakin pitäisi olla
teoria kunnossa, joten se on vain viitseliäisyydestä kiinni.

<p>
Minulla on peleihin vaikka minkälaisia ideoita ja visioita, mutta mitä
enemmän tavaraa on odottamassa suunnittelua, sen korkeampi kynnys
aloittaa.
</p>

<p>
URW on eräs huippuesimerkki mainitsemastasi medioiden yhdisteestä.
</p>
</dd>
</dl>
</div>
</div>
<div class="outline-3" id="outline-container-sec-1-18">
<h3 id="sec-1-18">Pelit vs. elokuvat</h3>
<div id="text-1-18" class="outline-text-3">
<dl class="org-dl">
<dt> Hetsku </dt><dd>Jos pitäisi valita: Pelit vai Elokuvat?
</dd>
<dt> progo </dt><dd>Elokuvat.

<p>
Kulutuksen kannalta siis. Itsensäilmaisussa pelit.
</p>
</dd>
<dt> progo </dt><dd>(Teen itse itselleni kysymyksen:) Taide vai tiede?
</dd>
<dt> progo </dt><dd>Vastaan: taide.
</dd>
<dt> nokkela </dt><dd>Matemaattisesti orientoituneelta tietojenkäsittelijältä melkoisen
epäortodoksinen vastaus. Hieno vastaus. Pidän.
</dd>
<dt> progo </dt><dd>Hyvä taiteellinen näkemys auttaa jaksamaan elämässä pidemmälle kuin
joskus kylmäksi luokiteltava, systemaattinen ja tieteellinen
näkemyskanta.

<p>
Nettiyhteisöissä näkee paljon näitä lyttääjiä, jotka
perustelevat asioiden huonoutta liiaksi puhtaan tieteen
keinoin. Asioilla saa olla irrationaalinen puoli. Jotain,
mitä näkee vain aivojen vasen puolisko.
Vai oliko se oikea?
</p>
</dd>
<dt> nokkela </dt><dd>Nyt on kyllä paha sanoa, sillä se on vähän molemmissa.
ehkä enemmän se vasen kuitenkin, mutta oikea taas on
enemmän visuaalinen ja sanaton.
</dd>
</dl>
</div>
</div>
</div>
</div>
  <hr />
  <div id="comments"><div style="padding-top: 2em; padding-bottom:2em;" id="disqus">
  Kommentit, kehitysehdotukset ja keskustelunavaukset ovat
  tervetulleita <a href="mailto:mike@fwwm.us">sähköpostitse</a>.
</div></div>
</div>
      <div id="footer"></div>
    </div>
  </body>

</html>