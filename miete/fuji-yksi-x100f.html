<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html>
  <head>
    <meta content="text/html; charset=utf-8" http-equiv="content-type" />
    <link href="/templates/main.css" media="screen" type="text/css" rel="stylesheet" />
  
  <title>Yksi ylitse kahden ja X100F — fwwm.us</title>
  <link />
</head>
  <body>
    <div id="backgrounds">
      <div id="header">
        <h1 id="site-title">fwwm.us</h1>
      </div>
      <div id="sidebar">
  <ul id="navigation" class="navi-list">
    <li><a href="/">Ylös</a></li>
    <li><a href="/all.html">Kaikki jutut</a></li>
    <!-- <li><a href=".">RSS</a></li> -->
  </ul>
  <ul class="info-list">
    <li>
      <div>
        <span class="value" id="post-created">28.03.2017</span>
        <span class="key">Luotu</span>
      </div>
    </li>
    <li>
      <div>
        <span class="value" id="post-modified">05.05.2017</span>
        <span class="key">Päivitetty</span>
      </div>
    </li>
    <li>
      <a href="https://github.com/progo/fwwmus---org/commits/main/miete/fuji-yksi-x100f.org" id="post-revs-url">
        <span>Muutoshistoria</span>
      </a>
    </li>
  </ul>

  <h2>Tagit</h2>
  <ul id="tags" class="tag-list"><li class="tag-3"><a href="/tags/kamera.html" class="tag-name">kamera</a></li><li class="tag-2"><a href="/tags/fujifilm.html" class="tag-name">fujifilm</a></li></ul>

  <h2 id="related-posts-title">Aiheen vierestä</h2>
  <ul id="related-posts">
    <li>
      <a href="/miete/fuji-sony-canon.html" class="rp-url">
        <span class="rp-title">Fuji, Sony ja Canonin kohtalo</span>
      </a>
    </li><li>
      <a href="/miete/leica-q.html" class="rp-url">
        <span class="rp-title">Leica Q: mietteitä</span>
      </a>
    </li><li>
      <a href="/miete/xt1.html" class="rp-url">
        <span class="rp-title">Fujifilm X-T1</span>
      </a>
    </li><li>
      <a href="/miete/tt-retro7.html" class="rp-url">
        <span class="rp-title">Kameralaukuista ja Thinktank Retrospective 7</span>
      </a>
    </li><li>
      <a href="/miete/x100t-vuosi.html" class="rp-url">
        <span class="rp-title">11 kuukautta Fujia</span>
      </a>
    </li>
  </ul>
</div>
      <div id="main">
  <div id="content">
<h1 class="title">Yksi ylitse kahden ja X100F</h1>
<div class="outline-2" id="outline-container-sec-1">

<div id="text-1" class="outline-text-2">

<p>
Viimeaikainen revelaatio sai ajatukset kirkastumaan sen osalta, kuinka
käytän ja harrastan asioita. Yksi hyvä työkalu on parempi kuin kaksi
hyvää työkalua.  Miten tämä ilmestys sopii uuteen kamerasettiini?
</p>
</div>

<div class="outline-3" id="outline-container-sec-1-1">
<h3 id="sec-1-1">Kaksi hyvää työkalua</h3>
<div id="text-1-1" class="outline-text-3">
<p>
Olen aina ollut luonnostani ihminen, joka suosii yhtä hyvää työkalua
kahden hyvän työkalun sijaan. Esimerkkejä: Haluan ajaa yhtä hyvää
autoa päivittäin, en halua ajaa kahta autoa vuoropäivinä tai
muutenkaan. Riittää tuon yhdenkin auton peseminen ja keväthuolto
minulle. En halua tietokoneestani dualboottaavaa, enkä halua rakentaa
dedikoitua pelikonetta, koska sitä pitäisi ylläpitää ajantasaisin
komponentein pääkoneeni rinnalla. Kuulokehifissä sama homma: jos
minulla on useita malleja hyllyssä, en ikinä päädy valitsemaan parasta
kuuloketta kulloiselle musiikille vaan pyrin suosimaan keskimäärin
parasta kuuloketta kaikkeen.
</p>

<p>
Eli minkään sortin tasapainoinen dualismi ei toteudu minun elämässäni
tai preferensseissä. Kahta säännöllisesti käytettävää työkalua
käyttäessäni aina kallistuisin ja painottaisin toista työkalua
enemmän. Se ei ole taloudellista, eikä myöskään valokuvatessa
mitenkään motivoiva elementti minulle.
</p>

<p>
Nyt tämä sama idea tuntuu selittävän sisäisen resistanssini uusia
polttovälejä ja uutta kameraa käyttäessäni. X-T1 on monella tavalla
kiva vehje, mutta se voisi realistisesti korvata kaiken vain jos
käyttäisin yhtä objektiivia rungossa aina. Ja jos se yksi objektiivi
sattuisi olemaan 35-millinen kinovastaavuudeltaan, ei ole mitään syytä
luopua X100T:stä sitten. Tällä hetkellä 28 tai 50-milliset
kinovastaavat polttovälit eivät niin puhuttele, jos ne olisivat
ainoita polttovälejä, joita käyttäisin. Zoomi olisi toki asiallinen,
mutta ne ovat kaikki valitettavan kookkaita minun makuuni.
</p>
</div>
</div>
<div class="outline-3" id="outline-container-sec-1-2">
<h3 id="sec-1-2">Paluu yhteen?</h3>
<div id="text-1-2" class="outline-text-3">
<p>
Oleellisesti X-T1 on upea runko, ja upea vekotin kaikin puolin, mutta
muutama asia siinä kismittää X100T:hen nähden:
</p>

<ul class="org-ul">
<li>Isoimpana asiana sulkimen ääni. Se on tavallinen peruskovaääninen
verhosuljin, joka herättää huomiota hiljaisissa tiloissa. X100T:n
käytännössä äänetön lehtisuljin on hilpeä käyttää, niin rentouttava.
</li>
<li>X100T on selvästi kevyempi kuin X-T1 ja rungon muoto (rangefinder vs
SLR) on omiaan minun makuuni.
</li>
</ul>

<p>
Eli pitäisikö palata takaisin X100T:hen sitten, myydä vastikään
ostettu roina ja pelastaa mahdollisimman hyvin se siihen hassattu
tonni.
</p>

<p>
Vai pitäisikö tuplata ja mennä eteenpäin ja laittaa tonni uuteen
X100F:ään. Mitäs ihmettä siinä nyt olisi X100T:hen nähden?
</p>
</div>
</div>
<div class="outline-3" id="outline-container-sec-1-3">
<h3 id="sec-1-3">X100F</h3>
<div id="text-1-3" class="outline-text-3">
<p>
Lyhyesti sanottuna, mitä hyvää X100F tuo pöytään, tai siis mitkä asiat
kiinnostavat minua? Tärkeysjärjestyksessä:
</p>

<ol class="org-ol">
<li>Vähemmän kohinanpoistoa. Tämä on valtava homma, etenkin kun
X100T:ssä herkillä ISO-arvoilla kohinanpoisto pehmentää kuvia
jokseenkin liiaksi. Se parantaa korkeiden ISO-herkkyyksien
käyttökelpoisuutta rutkasti.
</li>
<li>Yhtä stoppia parempi ISO-herkkyys: ISO 12800 vaikuttaa etenkin
uuden kohinanpoiston kanssa olevan puhtaampi kuin X100T:n ISO 6400.
</li>
<li>Enemmän kustomoitavia nappuloita ja joystick. Vaikka X100T:ssa
kaikki tarpeelliset funktiot saivatkin hyvät napit, pikkuisen
ahtaalta se asettelu vaikuttaa nyt.

<p>
X100F:ssä tarkennuspisteen voi valita joystickilla ja se vapauttaa
neljä namiskaa kustomoitaville asioille. ISO-rulla on tietysti
sekin, ja senkin voi vielä konfiguroida eturullaan käytettävyyden
nimiin. Etusormelle on rungon etupuolella myös kivasti aseteltuja
nappuloita!
</p>
</li>
<li>Isompi resoluutio. Tämä auttaa etenkin kroppailussa.
</li>
<li>Elektroninen etsinkuva on ilmeisesti kirkkaampi ja optisessa
etsimessä on erillinen lähennyselementti.
</li>
<li>ACROS+grain on erinomainen MV-simulointi, vaikka X100T:n BW/R on
erinomainen sekin. ACROS minimoi tai optimoi kohinanpoistoa vielä
entisestään sovittaen tyylin "filmille" mainiosti.
</li>
<li>Ilmeisesti parempi akunkesto. Ei valittamista nykyiselläkään, mutta
ihan kiva varmasti.
</li>
</ol>

<p>
Ehkä hyvää:
</p>

<ul class="org-ul">
<li>X100F:ssä on Fujin X70:stä ja Leica Q:sta tuttu ominaisuus:
digitaalinen telekonversio. Käytännössä saa esikatseltua ja otettua
50- ja 70-millisten rajausten kanssa kuvia.

<p>
Tällä hetkellä se ei ole vielä minusta ihan kypsä ominaisuus, koska
raakakuvia X100F ei tallenna telekonversion aikana, ja myös tympii
tuo että kropatut kuvat skaalataan 24 megapikseliin tarpeettomasti.
</p>
</li>
</ul>

<p>
Huonoa:
</p>

<ul class="org-ul">
<li>Uudet akut. Minulla on hyvä valikoima hyviksi yksilöiksi
osoittautuneita NP95-tarvikeakkuja, joten inhottaa pikkuisen luopua
niistä.
</li>
<li>Painavampi. 40 grammaa lisää massaa on lukema, joka ei tietysti
tunnu pahalta X-T1:n jälkeen, mutta on kuitenkin jokseenkin selvä
lisäys X100T:hen nähden.
</li>
<li>Q-painikkeen sijainti, se sijaitsee peukalon alla ja moni vihaa,
joskaan eivät kaikki.
</li>
</ul>
</div>
</div>
<div class="outline-3" id="outline-container-sec-1-4">
<h3 id="sec-1-4">Aikataulu</h3>
<div id="text-1-4" class="outline-text-3">
<p>
X100F kärsi tai kärsii vieläkin varhaisista lastentautiongelmista.
Muutama ongelma nappien asetteluissa ja muuta pientä, joita voi
ratkaista firmware-päivityksillä. Suunnittelin, että voisin mennä
jonnekin jouluun asti nykysetillä tai pelkällä X100T:llä ja sitten
katsella X100F:ää pienellä alennuksella tilalle. Harkitsen myös
Suomesta ostamista jälleenmyynnin helpottumisella ja mahdollisilla
takuuasioilla.
</p>

<p>
Olen myös kirjoittanut Fujifilmille pyynnön tehdä digitaalisesta
telekonversiosta hieman fiksumpi (raakatuki ja häviötön JPEG:ien
kroppaus tekisivät ominaisuudesta hyvin käytettävän), ja jos he
vastaavat palautteeseeni tekemällä asialle jotain, koen ainakin sitten
olevani kiitollisuudentunnoissani ostovelvollinen. Heh, nähdään sitten
kun nähdään.
</p>

<p>
Lappeenrantaan käy matka tulevana viikonloppuna. Ajattelin käytellä
X100T:tä kuviin vaihtelun ja vertailun vuoksi. Vakavasti ottaen X-T1:n
myynnit aloitan pääsiäisen jälkeen, aikaisintaan. Fujin 35/1.4 on
piirroltaan omaa luokkaa, joten sitä saatan jäädä kaipaamaan. X-T1:n
isoa etsintä en ehkä jää, vaikka se nyt onkin selvästi parempi.
</p>
</div>
</div>
<div class="outline-3" id="outline-container-sec-1-5">
<h3 id="sec-1-5">X-T1 meni</h3>
<div id="text-1-5" class="outline-text-3">
<p>
Lappeenrannassa kuvasin X100T:llä ja sen jälkeen Porissa/Turussa
kuvasin X100T:llä. X100T on mahdottoman terävä, kun pitää odotukset
kunnossa: katselin joitakin iltakuvia ja ihastelin, kuinka terävinä
kaukaiset puut piirtyivät; yllätyksekseni kuva oli otettu täydellä
aukolla.
</p>

<p>
Laitoin X-T1:n myyntiin ja nyt se on myyty. Nyt minulla on kevyt
kameralaukku, jossa mahtuu pitämään kameran lisäksi kaikkea mukavasti.
Kova ikävä ei ole vielä. Fyysinen ISO-rulla on ehkä tärkein
ominaisuus, jota kaipaan. 18/2 on hyvä lasi, mutta ehkä en kuvannut
tarpeeksi sillä oppiakseni arvostamaan tai kaipaamaan sitä.
Lappeenrannassa X-T1:tä kuvasi vieraileva valokuvaaja, ja kyllähän se
35/1.4 on sellainen helmi lasi. Kaikin puolin. Sellaista leicamaista
taikaa, kuten olen sanonut.
</p>

<p>
Mutta tosiasia on, että terävyys on vähän kuristettuna niin X100T:n
23/2:ssa kuin 35/1.4:ssa samaa luokkaa, ja kennojen ollessa identtisiä
väritoisto ja muut ominaisuudet niin perhanan samanlaisia –
kirjaimellisesti vain kuvakulma oli erilainen. Ja 35:een olen tottunut
ja se palvelee hyvin niin sisätilojen ahtaudessa kuin ulkonakin, joten
näillä mennään. Olen tyytyväinen kokeiluuni ja toivon kovasti, ettei
näissä myyntihommissa tullut kiirehdittyä liikaa.
</p>
</div>
</div>
</div>
</div>
  <hr />
  <div id="comments"><div style="padding-top: 2em; padding-bottom:2em;" id="disqus">
  Kommentit, kehitysehdotukset ja keskustelunavaukset ovat
  tervetulleita <a href="mailto:mike@fwwm.us">sähköpostitse</a>.
</div></div>
</div>
      <div id="footer"></div>
    </div>
  </body>

</html>