<html><head><meta content="text/html; charset=utf-8" http-equiv="content-type" /><script type="text/x-mathjax-config">/* Fix org-generated pictures to MathJX. Big thanks to Davide Cervone
  on StackOverflow with this. http://stackoverflow.com/a/14631703/308668
  */
MathJax.Extension.myImg2jax = {
    version: "1.0",
    PreProcess: function (element) {
        var images = element.getElementsByTagName("img");
        for (var i = images.length - 1; i >= 0; i--) {
            var img = images[i];
            if (img.className === "dvipng") {
                var script = document.createElement("script");
                script.type = "math/tex";
                var match = img.alt.match(/^(\$\$?)(.*)\1/);
                if (match[1] === "$$") {script.type += ";mode=display"}
                MathJax.HTML.setScript(script,match[2]);
                img.parentNode.replaceChild(script,img);
            }
        }
    }
};
MathJax.Hub.Register.PreProcessor(["PreProcess",MathJax.Extension.myImg2jax]);
</script><script src="http://cdn.mathjax.org/mathjax/latest/MathJax.js?config=TeX-AMS_HTML" type="text/javascript"></script><link href="http://fwwm.us/css/main.css" rel="stylesheet" type="text/css" /><title>Parhaat palat vim-konffeistani - Life at the Room.</title><link href="http://fwwm.us/css/miete.css" rel="stylesheet" type="text/css" /></head><body><div id="sidebar-left"><div id="post-info"><div id="navi"><span class="title">Navigointi</span><ul id="navi-list"><li class="fp"><a href="http://fwwm.us/">Etusivulle</a></li><li><a href="http://fwwm.us/miete/index.html">Mietteet</a></li><li><a href="..">huhtikuu</a></li><li><a href="../..">2013</a></li></ul></div><span class="title">Info</span><p class="date">Julkaistu<br />27.04.2013 14:56</p></div><div id="post-tags"><span class="title">Tagit</span><ul id="tags-list"><li><div class="taggy"><div class="taggy-inner"><a href="http://fwwm.us/tag/vim/index.html">vim</a></div></div></li></ul></div></div><div id="content"><div class="post-content">
<h1>Parhaat palat vim-konffeistani    </h1>
<div id="text-2-24" class="outline-text-3">




<p>
   Yksi kirjoitettu sääntö on, että jokaisen blogin tulee jossain
   vaiheessa esitellä ylläpitäjänsä konffifileet tarkkaan läpi. Jotain
   taianomaista siinä kai on. Esittelenpä siis minäkin.  Tässä
   379-rivisessä paukussa on kaikenlaista kivaa. Kertymä on aloitettu
   vuonna 2007, vaikka en voi varmaksi todeta, onko itse tiedosto
   sieltä asti säilynyt.
</p>

</div>

<div class="outline-4" id="outline-container-2-24-1">
<h2>Pathogen</h2>
<div id="text-2-24-1" class="outline-text-4">


<p>
    Viime vuosien oleellisin Vim-skripti, joka kaikkien tulisi ottaa
    pikimmiten käyttöön, on tpopen kirjoittama <a href="https://github.com/tpope/vim-pathogen">Pathogen</a>. Lopetat
    kertaheitolla kolmansien osapuolien skriptien kanssa häsläämisen,
    kun voit vain git-kloonata repon <code>~/.vim/bundle</code> -hakemistoon ja
    homma on sillä selvä. Tämä riittää silloin konffiin:
</p>



<pre class="example">filetype off
call pathogen#runtime_append_all_bundles()
call pathogen#helptags()
filetype plugin indent on
</pre>


</div>

</div>

<div class="outline-4" id="outline-container-2-24-2">
<h2>Pehmeät tabit: ainoa oikea valinta</h2>
<div id="text-2-24-2" class="outline-text-4">


<p>
    Kovista tabeista luopuminen aikoinaan oli kova paikka (paljon
    työtä ja turhannäköisiä committeja), mutta on ollut yksi parhaista
    ratkaisuistani ikinä. Kunnollisten säätöjen tekemisen puute on
    luultavasti isoin syy siihen, mikseivät ihmiset ole enemmänkin
    siirtyneet Oikealle Tielle.
</p>



<pre class="example">" Softwidth ja tabstop molemmat sopivan pieniksi
set tabstop:4
set sw:4

" Tabit välilyöntilöiksi!
set expandtab
set softtabstop:4
set shiftround
</pre>


<p>
    Näillä säädöillä tabi tekee 4 väliä ja sen voi kumittaa
    backspacella aivan kuten kovan tabinkin. Ja nyt voi koodata
    joitain WS-sensitiivisiä kieliä aivan uudella tavalla.
</p>
</div>

</div>

<div class="outline-4" id="outline-container-2-24-3">
<h2>Tekstit</h2>
<div id="text-2-24-3" class="outline-text-4">


<p>
    Oikoluku ja tekstin sopiva katkominen kuuluu proosan kirjailuun
    oleellisesti.
</p>



<pre class="example">set spellfile="/home/progo/.vim/myspellfile"

" vimin dokumenteista:
" tämä aiheuttaa rivien katkomisen
set textwidth:0

" Laitetaan tämä jotta vim mahduttaa tekstin annetun raamin sisään,
" toisin sanoen esteettinen ja käytännöllinen 
set linebreak

" http://www.bioinspired.com/users/ajg112/computing/vim.shtml :
" Do not automatically insert a comment leader after an enter
set fo-=r
</pre>


<p>
    Vimin <code>linebreak</code> on perushuttua kaikille. Tämä on siis sitä
    visuaalista rivienkatkomista, joka ei koske tiedostoihin. Sen
    sijaan <code>textwidth</code>-asetuksen asettaminen asettaa vimin katkomaan
    rivejä. Nollattuna toiminto on luonnollisesti kytketty pois
    päältä. Tekstiä kirjoitellessa sitten nopeasti heitetty <code>set     tw=78</code> antaa tekstin soljua mukavasti eteenpäin.
</p>
</div>

</div>

<div class="outline-4" id="outline-container-2-24-4">
<h2>Haku</h2>
<div id="text-2-24-4" class="outline-text-4">


<p>
    Tehokkaan tekstinkäsittelyn oleellinen elementti on päästä
    paikasta toiseen.
</p>



<pre class="example">" http://www.stripey.com/vim/vimrc.html
" make searches case-insensitive, unless they contain upper-case letters:
set ignorecase
set smartcase

" very magic searches, easily disabled if needed
nnoremap / /\v
nnoremap ? ?\v
</pre>


<p>
    Ignorecase tietenkin jättää kirjainkoon huomioitta. Smartcase on
    kehittyneempi versio: kirjainkoko jätetään huomioitta vain jos
    koko hakuteksti on pienillä kirjaimilla.
</p>
<p>
    Sen jälkeen on kaksi erittäin oleellista mappausta, jotka
    paransivat vim-hakujen mukavuutta suunnattomasti. Vimin
    säännölliset lausekkeet ovat nimittäin sekalainen joukko, jotka
    jakautuvat peräti neljään eri luokkaan. (<code>:help pattern</code>) Kullakin
    luokalla on omat vaikutussäännöt ja se tuottaa suunnattomia
    vaikeuksia saada erikoismerkkejä sisältävät hakusanat hakemaan
    oikeata asiaa. Luokista "tiukin" on nimeltään "very magic", joka
    tulkitsee <i>kaikki</i> erikoismerkit regex-symboleiksi. Mutta koska
    kaikki tulkitaan näin, ei tarvitse minun muistaa erikseen, mikä
    erikoismerkki piti milloinkin eskapettaa: nyt kaikki.
    Verymagic-asetus on siitä kehno, että sitä ei voi asettaa
    globaalisti aktiiviseksi. Yksittäisessä patternissa esiintyvä <code>\v</code>
    kuitenkin aktivoi sen, joten näillä mappauksilla asetan sen
    tavallaan oletukseksi.
</p>
<p>
    Vim-haut tapaavat oletuksena jättää rumaa merkintää ympäriinsä ja
    se voi joissain tapauksissa jopa vähentää hakemista. Tähän on
    kahdenlaista ratkaisua:
</p>



<pre class="example">" tyhjentää search hilightin
nnoremap &lt;C-l&gt; :nohl&lt;CR&gt;&lt;C-l&gt;

" vielä parempi: ei highlightia
" set nohlsearch
</pre>


<p>
    Nyt <code>C-l</code> hävittää väritykset, kunnes haetaan uudestaan jossain
    vaiheessa. Vaihtoehtoisesti väritykset voi ottaa kokonaan pois,
    mutta joissain koodijutuissa olen havainnut mukavaksi jättää
    hakuja näkyville.
</p></div>

</div>

<div class="outline-4" id="outline-container-2-24-5">
<h2>Bufferit</h2>
<div id="text-2-24-5" class="outline-text-4">


<p>
    Vim hallitsee useita avonaisia puskureita, mutta jostain syystä ne
    pitäisi oletusasetuksilla tallennella aina ennen vaihtoa. Sotii
    nopeatempoista pyörittelyä vastaan. Nämä asetukset tekevät hyvää:
</p>



<pre class="example">" Hidden: älä vaadi puskurien tallentamista 
set hidden

map &lt;C-j&gt; :bprev&lt;CR&gt;
map &lt;C-k&gt; :bnext&lt;CR&gt;

" sulje bufferi ilman ikkunan sulkemista
command! BW :bn|:bd#
</pre>


<p>
    <code>C-j</code> ja <code>C-k</code> kelaavat nopeasti puskurit lävitse, ja se on
    mahtavaa. Erityisesti kun vimiä kuitenkin käytetään pitkälti
    siten, että kutakin avonaista projektia varten avataan oma vim.
    Ainakin minä siis.
</p>
<p>
    Useita ikkunoita käyttävänä haluan joskus sulkea turhat puskurit
    pois häiritsemästä, ja sitä varten on toki valmis <code>:bd</code>, eli buf
    delete. Se mokoma sulkee kuitenkin aina avonaisen ikkunankin,
    vaikkei tarvitsisi. Tällä kikalla kirjoitettu uusi komento <code>:BW</code>
    jättää ikkunan rauhaan.
</p>
</div>

</div>

<div class="outline-4" id="outline-container-2-24-6">
<h2>Statusbar</h2>
<div id="text-2-24-6" class="outline-text-4">


<p>
    Jotkut vim-oletuskonffit voivat jättää statusbarin piirtämättä
    tietyissä konteksteissa. Suosin mieluummin sen pitämistä auki
    kaikissa tilanteissa:
</p>



<pre class="example">" statusbar näkymään
" ja muotoilu: defaultti rivi on tyhjä ja se esittää tiedoston nimen, rivin ja prosentit yms
set laststatus:2

" syntaksi: help 'statusline'
" %F: tiedosto
" "%=": align right
" http://www.winterdom.com/weblog/CommentView,guid,3372fa1e-966e-4389-b2ba-bb2ce527f52a.aspx

set statusline:%&lt;%F%m%h%r%w\ (%{&amp;ff})\ %=%l,%v\ of\ %L,\ %p%%
</pre>



<p>
    Lisäksi on kiva nähdä, mitä komentoa on vimille antamassa:
</p>



<pre class="example">" Näytä kirjoitettava komento 
set showcmd
</pre>


<p>
    Tavallaan statusbaariin liittyvää on myös ikkunan otsikko:
</p>



<pre class="example">set title
set titlestring=vim:\ %F
</pre>


</div>

</div>

<div class="outline-4" id="outline-container-2-24-7">
<h2>Värit ja teemat</h2>
<div id="text-2-24-7" class="outline-text-4">


<p>
    Nämä ovat tietysti makuasioita pitkälti, mutta mutta… Taustat
    ovat terminaalissa aina tummia.
</p>



<pre class="example">" väritys oikein
set background:dark

" URXVT: railscast lucius zenburn desert256 jellybeans
colorscheme jellybeans

" Mutta jos ei värejä, vaihdetaan vähävärisemmälle:
if &amp;t_Co &lt;= 16 
  colorscheme default
endif
</pre>


<p>
    Urxvt:ssä jellybeans vie voiton hillityllä tyylillä.
</p>
</div>

</div>

<div class="outline-4" id="outline-container-2-24-8">
<h2>Foldaus</h2>
<div id="text-2-24-8" class="outline-text-4">


<p>
    Vimin foldaus on asia, johon yleensä pitää opetella sisään. Sitten
    kun oppii, ei malta päästää irti.
</p>



<pre class="example">set foldenable
nnoremap &lt;space&gt; za
</pre>


<p>
    Välilyönnillä saa jatkossa foldit auki tai kiinni.
</p></div>

</div>

<div class="outline-4" id="outline-container-2-24-9">
<h2>Sekalaista ja huippuhyödyllistä</h2>
<div id="text-2-24-9" class="outline-text-4">





<pre class="example">nmap Y y$

let maplocalleader = ","

" hyppää samaan hakemistoon, missä tiedosto on
command! CD cd %:p:h

" tiedostoja täydentää helpomminkin!
inoremap &lt;C-f&gt; &lt;C-x&gt;&lt;C-f&gt;

" textmatea
nnoremap &lt;C-q&gt; gqap
</pre>


<p>
    Jos <code>C</code> korvaa rivin lopun ja <code>D</code> poistaa rivin lopun, miksi
    oletuksen <code>Y</code> yankkaa koko rivin, ei vain loppua?! Fiksataan.
</p>
<p>
    Komento <code>:CD</code> vie vimin cwd:n nyt siihen paikkaan, missä bufferin
    osoittama tiedosto on. Kiva, jos pitää editoida vähän
    ympäriltäkin.
</p>
<p>
    Vähemmän tunnettu lisäystilan täydennysmoottori on <code>C-x C-f</code>, eli
    täydentää tiedostopolkuja ja -nimiä. Heitän tämän suoraan <code>C-f</code>:n
    taakse, ja jo on upeata.
</p>
<p>
    Ja viimeisenä kappaleen voi muotoilla kivasti kuosiin komentamalla
    <code>C-q</code> sen sisällä.
</p>
</div>

</div>

<div class="outline-4" id="outline-container-2-24-10">
<h2>Syntaksi esille</h2>
<div id="text-2-24-10" class="outline-text-4">


<p>
    Erityisesti vim-värityksiä hienosäätäessä on kiva tietää, mitä vim
    tietää kursorin alla olevasta tekstistä. Seuraava mappaus printtaa
    kaikki vimin syntaksivärjäysmoottorin väriluokat annetulle
    tekstille:
</p>



<pre class="example">" Show syntax highlighting groups for word under cursor
function! &lt;SID&gt;SynStack()
    if !exists("*synstack")
        return
    endif
    echo map(synstack(line('.'), col('.')), 'synIDattr(v:val, "name")')
endfunc
nmap &lt;F2&gt; :call &lt;SID&gt;SynStack()&lt;CR&gt;
</pre>


</div>

</div>

<div class="outline-4" id="outline-container-2-24-11">
<h2>Joitain poimintoja <code>.vim/bundle</code> -hakemistosta</h2>
<div id="text-2-24-11" class="outline-text-4">


<p>
    Edellä kävin kaiken oleellisen ja ajantasaisen
    <code>.vimrc</code>-tiedostostani. Loppukevennyksenä esittelen joitain
    plugineita, joita olen asentanut.
</p>
<ul>
<li id="sec-2-24-11-1">BufExplorer<br />

<p>
     BufExplorer on huippukiva tapa koluta aukiolevat puskurit ja
     sulkea joutavat.
</p>
</li>
</ul>
<ul>
<li id="sec-2-24-11-2">LocalVimrc<br />

<p>
     <a href="https://github.com/vim-scripts/localvimrc">LocalVimRc</a> on vähän käytetty, mutta saattaa olla avuksi. Kullekin
     hakemistolle voi kirjoittaa oman <code>.vimrc</code>-tiedoston, joka luetaan.
     Projektikohtaisia vim-säätöjä, siis.
</p>
</li>
</ul>
<ul>
<li id="sec-2-24-11-3">Vimwiki<br />

<p>
     Emacsin MUSE:n (ent. wiki-mode) kilpailija on <a href="http://code.google.com/p/vimwiki/">VimWiki</a> ja se toimii
     yllättävän upeasti verkkotyylisten tiedostojen ja dokumenttien
     ylläpitoon. Musea ainakin käytetään paljon kevyenä CMS-moottorina,
     mikseipä myös Vimwikiä. Minähän tunnetusti koitin saada vimwikistä
     itselleni tietämyskantaa aikaan, mutta lopulta emacsin <a href="http://orgmode.org/">org-mode</a>
     voitti.
</p>
<p>     
     Vimwiki-aiheiset säätöni liittyvät lähinnä hallinnollisiin
     säätöihin. KamelinVarvas-tekstien automaattisen linkifikaation
     pudotin pois ja ääkköset saadaan tunnistautumaan linkeissä
     lisäämällä ne jononjatkoksi.
</p>



<pre class="example">let g:vimwiki_list = [{'path': '~/.vim/wiki/'}]
let g:vimwiki_browsers = ['firefox']
let g:vimwiki_camel_case = 0
let g:vimwiki_upper = "A-ZÄÖ"
let g:vimwiki_lower = "a-zäö"
let g:vimwiki_folding = 0
let g:vimwiki_hl_headers = 0
let g:vimwiki_use_mouse = 1
</pre>


</li>
</ul>
<ul>
<li id="sec-2-24-11-4">Conque<br />

<p>
     Conque on alkeellinen terminaaliemulaattori vimin sisään. Pieni
     palanen emacsia mukaan. Kuvittele kaikkia niitä mahdollisuuksia,
     kun voit heittää vimin värjäyksiä ja pikanäppäimiä projektin
     "konsoliin".
</p>
</li>
</ul>
<ul>
<li id="sec-2-24-11-5">NERDTree<br />

<p>
     Kyllä, NerdTree löytyy käytöstä, vaikka sillä tekee harvinaisen
     vähän omissa projekteissani. Jos koet tarvitsevasi cwd:n ympärillä
     pyörivää tiedostolistausta ja "nopeata" navigointia, niin NERDTree
     on erinomainen valinta.
</p>



<pre class="example">nmap &lt;left&gt; :NERDTreeToggle&lt;CR&gt;
</pre>


</li>
</ul>
<ul>
<li id="sec-2-24-11-6">NERDCommenter<br />

<p>
     Kommentointia varten NERDCommenter on hyvä. Se tunnistaa
     tiedostotyypin ja kommentoi siten oikeanlaisia merkkejä.
     Emacsista tuttu <code>M-;</code> on hyvä valinta näppäinyhdistelmälle.
</p></li>
</ul>
<ul>
<li id="sec-2-24-11-7">MatchIt<br />

<p>
     <a href="http://www.catonmat.net/blog/vim-plugins-matchit-vim/">MatchIt</a> laajentaa vimin <code>%</code>-komentoa erityisesti (X)HTML-saralla:
     nyt voit hypätä sulkevaan HTML-tagiin prosentista. Osaa varmasti
     jotain muutakin, mutta yksinään tuon takia kantsi asentaa.
</p></li>
</ul>
<ul>
<li id="sec-2-24-11-8">SnipMate<br />

<p>
     TextMatesin snippet-toimintoa replikoi moni snippet-moottori
     vimissä. Ehkä nykyään kannattaa suunnata katse UltiSnips-paketin
     puoleen, mutta minä tulin hyvin toimeen SnipMaten kanssa.
</p>
</li>
</ul>
<ul>
<li id="sec-2-24-11-9">Screen.vim<br />

<p>
     Hassu ja pieni skripti mahdollistaa erillisen, mutta nimetyn
     screen-istunnon käyttämistä "kohteena" vimistä käsin. Luo
     nimellinen screen-sessio ja avaa haluamasi komentokehote siihen.
     Vimissä lataa <code>screen.vim</code> käyttöön ja maalaa tekstiä. Lähetä
     tämä teksti screeniin hakkaamalla <code>C-c C-c</code>. Yksinkertaista ja
     tehokasta. Voi käyttää vaikka bash-skriptien kehityksessä.
</p>
</li>
</ul>
<ul>
<li id="sec-2-24-11-10">SlimV ja VimClojure<br />

<p>     
     Emacsia sanotaan lisp-kehitysympäristöjen kuninkaaksi, eikä aivan
     perusteetta. Vimilläkin pääsee huisin pitkälle. SlimV on
     kuuluisan SLIME:n Vim-vastine ja sillä voi hoitaa kaikenlaisia
     Swank-palvelun tarjoavia lispejä kotiin. Clojurea varten
     kannattaa katsella VimClojure läpi. Tosin kuluneen vuoden aikana
     tilalle on tainnut tulla enemmän ylläpidetty Fireplace.
</p></li>
</ul>
</div>
</div>

</div><div id="disqus_thread"></div>

<script type="text/javascript">
    // :sb__ stuff is replaced in clojure
    var disqus_shortname = 'progim';
    var disqus_identifier = '20130427_1456';

    (function() {
        var dsq = document.createElement('script');
        dsq.type = 'text/javascript';
        dsq.async = true;
        dsq.src = 'http://' + disqus_shortname + '.disqus.com/embed.js';
        (document.getElementsByTagName('head')[0] ||
         document.getElementsByTagName('body')[0]).appendChild(dsq);
    })();
</script>

<noscript>Please enable JavaScript to view the <a
href="http://disqus.com/?ref_noscript">comments powered by
Disqus.</a></noscript>
<a href="http://disqus.com" class="dsq-brlink">comments powered by
<span class="logo-disqus">Disqus</span></a>
</div></body></html>