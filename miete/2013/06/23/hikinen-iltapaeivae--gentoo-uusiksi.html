<html><head><meta content="text/html; charset=utf-8" http-equiv="content-type" /><script type="text/x-mathjax-config">/* Fix org-generated pictures to MathJX. Big thanks to Davide Cervone
  on StackOverflow with this. http://stackoverflow.com/a/14631703/308668
  */
MathJax.Extension.myImg2jax = {
    version: "1.0",
    PreProcess: function (element) {
        var images = element.getElementsByTagName("img");
        for (var i = images.length - 1; i >= 0; i--) {
            var img = images[i];
            if (img.className === "dvipng") {
                var script = document.createElement("script");
                script.type = "math/tex";
                var match = img.alt.match(/^(\$\$?)(.*)\1/);
                if (match[1] === "$$") {script.type += ";mode=display"}
                MathJax.HTML.setScript(script,match[2]);
                img.parentNode.replaceChild(script,img);
            }
        }
    }
};
MathJax.Hub.Register.PreProcessor(["PreProcess",MathJax.Extension.myImg2jax]);
</script><script src="http://cdn.mathjax.org/mathjax/latest/MathJax.js?config=TeX-AMS_HTML" type="text/javascript"></script><link href="http://fwwm.us/css/main.css" rel="stylesheet" type="text/css" /><title>Hikinen iltapäivä: Gentoo uusiksi - Life at the Room.</title><link href="http://fwwm.us/css/miete.css" rel="stylesheet" type="text/css" /></head><body><div id="sidebar-left"><div id="post-info"><div id="navi"><span class="title">Navigointi</span><ul id="navi-list"><li class="fp"><a href="http://fwwm.us/">Etusivulle</a></li><li><a href="http://fwwm.us/miete/index.html">Mietteet</a></li><li><a href="..">kesäkuu</a></li><li><a href="../..">2013</a></li></ul></div><span class="title">Info</span><p class="date">Julkaistu<br />23.06.2013 16:37</p></div><div id="post-tags"><span class="title">Tagit</span><ul id="tags-list"><li><div class="taggy"><div class="taggy-inner"><a href="http://fwwm.us/tag/rauta/index.html">rauta</a></div></div></li><li><div class="taggy"><div class="taggy-inner"><a href="http://fwwm.us/tag/gentoo/index.html">gentoo</a></div></div></li></ul></div></div><div id="content"><div class="post-content">
<h1>Hikinen iltapäivä: Gentoo uusiksi    </h1>
<div id="text-2-21" class="outline-text-3">




<p>
   Tämä on se pienimuotoinen asennuspäiväkirja 7-vuotisen
   Gentooasennukseni uudelleenasentamiseksi mahdollisimman puhtaalta
   pöydältä 64-bittiseen Intel-maailmaan. Kirjoitin tästä aiemmin
   <a href="http://fwwm.us/miete/2013/06/15/rautapaeivityksiae-ja-gentoo-uusiksi.html">muutaman alkusanan</a> ja nyt seuraa puhtaaksi kirjoiteltu näkemys
   asioista.
</p>
<p>
   Tarina on kirjailtu pitkälti sitä mukaa kuin olen asioita tehnyt ja
   jaksanut mounttailla kotiosiot auki. Moni asia paranee
   jälkiviisastuttuaan, joten kirjailen sulkuihin asioita, miten ne
   oikeasti pitäisi tehdä.
</p>
<p>
   Mitähän alkusanoja tähän keksisi? <a href="http://www.gentoo.org/doc/en/handbook/">Gentoon käsikirja</a> on edelleen
   yhtä priimatasoinen ja aloittelijaystävällinen kuin 7 vuotta
   sitten. Se tosin suosittelee tekemään asennuksen käyttäen Gentoon
   omia livekiekkoja, ja tässä kohtaa mielestäni pitäisi painottaa
   sitä vapautta valita asennusmediansa vapaavalintaisesti. En tiedä
   noista nykyisistä Gentoon livekiekoista (vain vuosimallia 2006
   oleva löytyy hyllystä), mutta Lubuntut sun muut sentään tukevat
   pysyvyyttä ja sallivat apuohjelmien asentelun sulavasti.
</p>

</div>

<div class="outline-4" id="outline-container-2-21-1">
<h2>Perjantai 21.6. klo 10:21.</h2>
<div id="text-2-21-1" class="outline-text-4">


<p>
    Vielä vanhassa systeemissä sisällä. Kahvia kupissa ja nälkä
    vatsassa. Etukäteen katselin joitain kernelikonffeja Gentoon
    wikistä: Nvidian ajurit esimerkiksi tarvitsevat MTR-tuen. Hyvähän
    se on sitten varmistaa, että tulee käännettyä ensimmäisellä
    kerralla.
</p>
<p>    
    Gentoon uudistettu wiki tuntuu olevan ihan hyvässä kunnossa.
    Tavaran kirjoitan kotihakemistoni juureen (<code>~/LOG.txt</code> ja
    <code>~/KERNEL.txt</code>), koska kotihakemistoni on sentään omana osionaan,
    peräti kovalevynään. Jos ei olisi, kirjoittaisin muistiinpanojani
    sellaiselle osiolle, joka säilyy uudelleenasennusten yli. Jos ei
    sellaistakaan ole, niin luultavasti usb-tikku olisi seuraava
    valinta. Verkkopalvelutkin ovat vähän niin ja näin, jos verkko ei
    ole päällä. Tai X, mutta ssh:n ylitsehän me kaikki teemme.
</p>
</div>

</div>

<div class="outline-4" id="outline-container-2-21-2">
<h2>klo 10:50</h2>
<div id="text-2-21-2" class="outline-text-4">


<p>
    Boottasin lubuntuun sisälle tekemään joitain tarkastuksia.
    Merkintä itselleni: boottiosio siirtyköön sdb2:sta sda2:ksi
    (sdb3:ksi, toim. huom.) ja swappi sda2:sta sda3:ksi. Nämä tietysti
    kannattaisi koodata fstabiin UUID:n avulla, mutta swapista en
    tiedä, onnistuiko se. Kah, pitäisi onnistua. Fstabissa tavara oli
    jo labeloitu "boot":ksi ja "swap":ksi, joten ongelmia ei pitäisi
    tulla. Grub ei tietysti labeleista niin välitä.
</p>
<p>    
    Ja Lubuntu toimii hyvin sutjakasti SSD-USB -levylta.
</p>
<p>    
    Kello alkaa olla pykälässä, eli 11:00. Pizzapaikka aukeaa ja
    toisaalta K-market on viela tunnin ajan auki. Käyn hakemassa
    margariinia kaupasta ja pizzaa pizzapaikasta. Sitten availlaan
    koppaa ja imuroidaan vähän.
</p>
</div>

</div>

<div class="outline-4" id="outline-container-2-21-3">
<h2>klo 13:40</h2>
<div id="text-2-21-3" class="outline-text-4">


<p>
    Noin kahdentoista aikaan olin saanut ruokani nautittua ja
    aloitettua ruljanssin. Raudan vaihtaminen sujui kivutta, vaikka
    hieman hitaasti teinkin.
</p>
<p>    
    Hieman emmin tuon jäähdyttimen kanssa: vakiojäähy vai OCZ
    Gladiator Max. LGA775-kama taisi mennä hyvin uudempien kantojen kanssa
    yhteen (ei mene). Koska minulla ei ole kuin huonoa tahnaa, en sitten
    valinnut vaihtaa sita jäähyä lennosta. Nyt on kuitenkin lubuntuun
    bootattuani luvut aika korkealla (Asus sanoo 97 astetta ja
    Lubuntu/tuore lm-sensors sanoo 60 astetta)… ehkä tahna on
    huonoa, ehka sensorien kalibrointi ei pelaa. Mistähän saisi oikean
    luvun?
</p>
</div>

</div>

<div class="outline-4" id="outline-container-2-21-4">
<h2>klo 14:05</h2>
<div id="text-2-21-4" class="outline-text-4">


<p>
    Pakko todeta, etta myyjä on heittänyt huonot tahnat jäähyn väliin.
    lm-sensorin antavat luvut voivat hyvinkin olla oikeita, sillä ne
    nousevat kovasti Kraken-testeissä. Suljetaan ja tarkastellaan.
</p>
</div>

</div>

<div class="outline-4" id="outline-container-2-21-5">
<h2>klo 15:40</h2>
<div id="text-2-21-5" class="outline-text-4">


<p>
    Aikani tapeltuani jäähyjen kanssa tulin siihen tulokseen, (ja nyt
    myos vahvistan taman googlauksin) että AM2/LGA775-kantaan
    suunniteltu OCZ Gladiator Max ei käy LGA1155:een. Laitoin omat,
    huonot tahnat ja uudelleenkiinnitin vakiojäähyn. Kovin huonohan se
    on kaikin puolin, mutta mita voin tässä vaiheessa tehdä…
</p>
</div>

</div>

<div class="outline-4" id="outline-container-2-21-6">
<h2>klo 16:07</h2>
<div id="text-2-21-6" class="outline-text-4">


<p>
    Tässä vaiheessa on tullut selväksi, että Gladiator Max vaatii joko
    1155-sopivat kasauspalikat (OCZ ei niita valmista) tai sitten
    pitää ostaa uusi hyvä jäähy. CM Hyper on kuulema hyvä ja ihan
    edullinenkin, ja saastyisi tuolta Intelin ruuvikauhulta.
</p>
<p>    
    Mutta nyt alkakoon Gentoon asennus.
</p>
<p>    
    Roger Watersin "In The Flesh" -kiertueelta koostettu video
    pyörimään ja menoksi. Muita alkuvalmisteluja on tietysti asettaa
    Lubuntuun kaikki näytöt näkysälle ja mapata Caps Lock ESC:ksi.
    Vimistelyä varten. <i>All set, I guess.</i> Muutahan ei tarvita kuin
    sopiva versio Gentoo Handbookista (AMD64 viimein). Asennus
    tapahtuu Lubuntu 13.10:n kautta.
</p>
</div>

</div>

<div class="outline-4" id="outline-container-2-21-7">
<h2>klo 16:30</h2>
<div id="text-2-21-7" class="outline-text-4">


<p>
    Käytännössä aloitetaan homma asennusoppaan luvusta 4 alkaen.
    Kaikki sitä aiempi on livekiekon säätöä ja lievästi miettien aika
    turhaa. Lubuntu tai joku muu helppokäyttöinen perusdistro sopii
    hyvin automaattisten verkkokonffien ja muun tauhkan kaveriksi.
</p>
<p>    
    Levyosiointikin on kunnossa, pitää vain tyhjätä se. Ext4 vai XFS,
    siinäpä se kysymys. Valittakoon ext4. Alustettu ilman mitään
    erityisempiä flageja ja panin wgetin laulamaan uusimman
    stage3-tarballin kanssa.
</p>
<p>    
    <img alt="http://paste.nerv.fi/54154565-asennus.png" src="http://paste.nerv.fi/54154565-asennus.png" />
</p>
</div>

</div>

<div class="outline-4" id="outline-container-2-21-8">
<h2>klo 17:10</h2>
<div id="text-2-21-8" class="outline-text-4">


<p>
    Tarball purettu; oppaan luvussa 5c menossa. Uusi ja tyhjä
    <code>make.conf</code> ammottaa edessäni: mitä ihmettä tähänkin nyt keksisi.
    Taidan lukea ajatuksella tuon oppaan suositteleman
    <code>/usr/share/portage/config/make.conf.example</code>-tiedoston. En
    tainnut lukea sitä silloin 7 vuotta sitten, enkä ainakaan ole sen
    jälkeen!
</p>
<p>    
    No, siellä ei sitten ollut mitään uutta ja mullistavaa.
    <code>ACCEPT_LICENSE</code> perinteiseen tapaan tähdelle ja <code>PORTAGE_NICENESS</code>
    isolle.
</p>
<p>    
    Nyt uskaltaa konsultoida vanhaa make.conffia. Ei mitään uutta ja
    mullistavaa. No, <code>march=native</code> on ainut oleellinen lisä
    oletuksiin.
</p>
</div>

</div>

<div class="outline-4" id="outline-container-2-21-9">
<h2>klo 17:35</h2>
<div id="text-2-21-9" class="outline-text-4">


<p>
    Hitaasti edetään, mutta ei olekaan tarkoitus hoppuilla. Nyt
    mentiin chrootin sisään ja portagen synkkaus meneillänsä. Viisi
    lukematonta uutista odottelee. (Vinkiksi uusille asentajille:
    kirjoittakaa oppaassa käytetyt <code>mount</code>- ja <code>umount</code>-litaniat
    suoraan shell-skripteiksi, sillä kerneli tuskin kääntyy
    täydellisesti ensimmäisellä kerralla. Eikä toisellakaan.)
</p>
<p>    
    Ensimmäinen kääntö ei ollut <code>vi</code>, vaan <code>eix</code>. Sitten <code>gentoolkit</code>
    ja <code>euses</code>. Nyt seuraavana lähti <code>vim</code> tulille.
</p>
</div>

</div>

<div class="outline-4" id="outline-container-2-21-10">
<h2>klo 17:50</h2>
<div id="text-2-21-10" class="outline-text-4">


<p>
    Kerneli 3.8.13 pannaan konffaten ja kääntymään. Olisin mielelläni
    ottanut 3.9-sarjalaista eteen, mutta reboottailla pitää
    lähitulevaisuudessa muutenkin. On siis aikaa päivitellä.
</p>
</div>

</div>

<div class="outline-4" id="outline-container-2-21-11">
<h2>klo 18:35</h2>
<div id="text-2-21-11" class="outline-text-4">


<p>
    Kerneli käännetty; luku 8a alkamassa. Vanhan systeemin <code>fstab</code> käy
    vallan hyvin. Pitää toki muistaa vaihtaa xfs-lätkä ext4:ksi. Ja
    sama sitten grubbia asentaessani. Localet varastan vanhasta.
    Toimivat sen verran hyvin siellä. Samoiten lokaalit (suurin osa
    en_US-lokaaleita, muutama hassu, kuten paperiasetus, suomeksi).
</p>
</div>

</div>

<div class="outline-4" id="outline-container-2-21-12">
<h2>klo 18:55</h2>
<div id="text-2-21-12" class="outline-text-4">


<p>
    Oppaan luku 9 menossa: joitain satunnaisia työkaluja systeemiin.
    <code>Syslog-ng</code> on oma valintani loggeriksi. <code>Dcron</code> on temppuillut
    vanhassa omituisesti; ehkä koitan vixietä.
</p>
</div>

</div>

<div class="outline-4" id="outline-container-2-21-13">
<h2>klo 19:10</h2>
<div id="text-2-21-13" class="outline-text-4">


<p>
    Oppaan asennusvaiheet on päästy suosiolla loppuun. No, vielä
    toistaiseksi olen skipannut rebootin. Mukavampi käännellä joitakin
    paketteja moninäyttösysteemissä…
</p>
</div>

</div>

<div class="outline-4" id="outline-container-2-21-14">
<h2>klo 19:50</h2>
<div id="text-2-21-14" class="outline-text-4">


<p>
    Jotain häikkää grubin saadoissa ja kernelissäni. Ensimmäinen
    isompi probleema matkassa.
</p>
</div>

</div>

<div class="outline-4" id="outline-container-2-21-15">
<h2>klo 20:20</h2>
<div id="text-2-21-15" class="outline-text-4">


<p>
    Ext4:n mountprobleemasta varmaan kyse… (Ei ole. <i>Wait for it…</i>)
</p>
</div>

</div>

<div class="outline-4" id="outline-container-2-21-16">
<h2>klo 22:00</h2>
<div id="text-2-21-16" class="outline-text-4">


<p>
    Viimein asia ratkesi. Kuten tavallista, kyse oli nyyppäongelmasta:
    <code>TMPFS</code>-tukea en ollut kääntänyt mukaan kerneliin. Nyt päästään
    takaisin tavallisiin ongelmiin, kuten puuttuvaan
    verkkokorttiajuriin.
</p>
</div>

</div>

<div class="outline-4" id="outline-container-2-21-17">
<h2>klo 23:00</h2>
<div id="text-2-21-17" class="outline-text-4">


<p>
    Verkkoajurit olivat kylla kunnossa, mutta uusi <code>udev</code> tai jokin
    vastaava on nimennyt sen <code>eno1</code>:ksi vanhan tutun <code>eth0</code>:n sijaan.
    Helppo tottua tahan muutokseen.
</p>
<p>    
    <code>Xorg-x11</code> lahti kääntymään. Koska määrittelin nvidian mukaan jo
    <code>make.conf</code>:issa, kaikki tarpeellinen tulee yhdessä lastissa. Ehkä
    tunnin sisaan. Roger Watersin vetämä The Wall Live pyörii
    telkkarissa.
</p>
</div>

</div>

<div class="outline-4" id="outline-container-2-21-18">
<h2>klo 23:50</h2>
<div id="text-2-21-18" class="outline-text-4">


<p>
    Xorg jo toiminnassa. Hieman mietinnässä, että menenkö vanhalla
    GDM:lla, vai Qingylla, vai vaikka LightDM:lla. Eräät tuntuvat
    olevan startx-linjalla, mutta rohkenen olla asiasta eri mieltä.
</p>
<p>    
    Alkaa olla talta paivaa tarpeeksi kaantelya ilmassa.
</p>
</div>

</div>

<div class="outline-4" id="outline-container-2-21-19">
<h2>Lauantai 22.6.2013, klo 10:27</h2>
<div id="text-2-21-19" class="outline-text-4">


<p>
    Olen hieman häkeltynyt vielä siitä, miten nopeasti nvidian uuden
    <code>xrandr</code>-tuen turvin päästiin moninäyttöiseen X-käyttelyyn. Nyt
    boottasin kuitenkin kaikesta huolimatta Lubuntun puolelle tekemään
    joitain kääntelyitä ja lukemaan LightDM-ohjeita. Olen kahden
    vaiheilla, otanko LightDM:n käyttööni. Qingyn asentaminen vaatii
    framebufferit kerneliin (ei vaadi, jos ei tarvitse silmäkarkkia
    loginiin), mutta olisi sitten aika eliitti.
</p>
<p>    
    Tällä hetkellä on GHC:n asentaminen Xmonadia varten meneillään --
    sitten Firefox luvassa. Ei tässä ole onneksi mihinkään kiire.
</p>
<p>    
    Nyt oleellisinta olisi kirjoittaa asennuslistaa itselleen ja
    keskittyä kuhunkin osakohtaan kerrallaan: muuten tulee vain
    hädissään paiskottua paketteja sisään ja konffit jäävät
    puutteellisiksi.
</p>
</div>

</div>

<div class="outline-4" id="outline-container-2-21-20">
<h2>klo 11:04</h2>
<div id="text-2-21-20" class="outline-text-4">


<p>
    GHC edelleen kääntymässä. Edelleen kaksiportaisen käännöksensä
    ensimmäisessä vaiheessa, joten hengitystään ei kannata pidätellä.
</p>
<p>    
    Päätin siinä ohessa valita Qingyn "loginmanagerikseni". Se on
    todella kevyt, ei dependenssejä ja saa myös ihan nätiksi
    framebufferien kanssa.
</p>
<p>    
    Oletus-USE-flageilla on päässyt yllättävän pitkälle! Olen nyt
    kirjaillut joitain yhteisiä nimittäjiä ylös, ja niitä ei ole kovin
    montaa. Yhdessä ikkunassa pidät editorissa sekä <code>packages.use</code>-
    että <code>make.conf</code>-tiedostoja ja toisessa pyörittelet <code>emerge -tuvpN     world</code> -listausta. Omalla kohdallani huomasin, että:
</p>
<ul>
<li>X;
</li>
<li>jpeg, png, gif, alsa, (mp3, ogg, flac, …);
</li>
<li>oletuskonffin suosittelemat mmx, sse, sse2;
</li>
<li>(bindist pois ehdottomasti),
</li>
<li>(bash-completion, zsh-completion),
</li>
</ul>


<p>  
    riittävät pitkälle. Jos olet aloitteleva Emacsisti, niin älä laita
    <code>emacs</code>-flagia ainakaan globaaleihin flageihin. Tuntuu vain
    sotkevan, mutta ehkä se olen vain minä. Sen sijaan vimistelijän
    kannattaa asettaa <code>vim</code> globaaleihin. Saa paljon hyvää
    automaattisesti. Esimerkiksi asennat conkyn -&gt; sopiva
    conky-konffin väritys tulee automaattisesti perästä. 
</p>
<p>  
    Useflagit voi toki jakaa useaan palaseen tähän malliin:
</p>



<pre class="example"># general use
USE="bindist X vim offensive"

# optimizations
USE="${USE} mmx sse sse2"

# multimedia etc
USE="${USE} jpeg png gif xft alsa"
</pre>


<p>
    Näin vältyt massiiviselta kilotavuluokan onelinerilta.
</p>
</div>

</div>

<div class="outline-4" id="outline-container-2-21-21">
<h2>klo 12:20</h2>
<div id="text-2-21-21" class="outline-text-4">


<p>
    Qingy näyttää asentuneen hyvin ja framebufferitkin ovat taas
    pelissä. Xmonad ei lähtenyt nätisti rullaamaan, mutta taisi johtua
    siitä, että /home on mountattu noexecinä. Älä aseta huvin vuoksi
    "user"-flagia /homen mount-optioihin <code>fstabissa</code>.
</p>
</div>

</div>

<div class="outline-4" id="outline-container-2-21-22">
<h2>klo 12:35</h2>
<div id="text-2-21-22" class="outline-text-4">


<p>
    Siitä se olikin kiinni. Nyt xmonad lähtee käyntiin, ja xmobarkin.
</p>
</div>

</div>

<div class="outline-4" id="outline-container-2-21-23">
<h2>klo 13:10</h2>
<div id="text-2-21-23" class="outline-text-4">


<p>
    Firefox kääntymään ja meikä lähtee nyt grillailemaan pariksi
    tunniksi veljen tykö.
</p>
</div>

</div>

<div class="outline-4" id="outline-container-2-21-24">
<h2>klo 18:55</h2>
<div id="text-2-21-24" class="outline-text-4">


<p>
    Vierailut on vierailtu. En ajatuksissani hoksannut ottaa
    <code>bindist</code>-useflagia pois. Se on aika kamala flagi, jolla on hyvin
    vähän käyttöä henkilökohtaisissa asennuksissa.
</p>
<p>
    Nyt on aika säätää musiikki ja ääni kuntoon. MPD ja sen kaverit
    kuntoon. Vanhat konffit taitavat mennä sellaisenaan sisään, mutta
    alsan työkaluja tarvitaan. Millähän nimellä ne taas kulkivatkaan?
</p>
</div>

</div>

<div class="outline-4" id="outline-container-2-21-25">
<h2>klo 19:30</h2>
<div id="text-2-21-25" class="outline-text-4">


<p>
    <i>The music is on.</i> Vanhat ALSA-konffit saavat jatkaa toiminnassa,
    ovathan ne niin erinomaiset. MPD ja kaikki oheissälä on kanssa
    kunnossa. Konffataanpa huvikseen tuo NTP kuntoon. Aiemmin olen
    käyttänyt ntpdate-klienttiä cronissa, mutta jospa nyt asiat
    tehdään oikein.
</p>
</div>

</div>

<div class="outline-4" id="outline-container-2-21-26">
<h2>klo 20:40</h2>
<div id="text-2-21-26" class="outline-text-4">


<p>
    Videot, katselupäiväkirjat ja kirjastotoiminnallisuus testattu kanssa.
    Tänään voisi rentoutua elokuvan parissa. Huominenhan on vielä kokonaan
    konffaamiselle vapaata aikaa!
</p>
</div>

</div>

<div class="outline-4" id="outline-container-2-21-27">
<h2>Sunnuntai 23.6.2013, klo 10:23</h2>
<div id="text-2-21-27" class="outline-text-4">


<p>
    Uusi asenneltava alkaa olla ns. kiven takana. SSHd ja Fail2ban ovat
    jäljellä muistilistallani, sekä useita henkilökohtaisen kustomoinnin
    asioita. Kursorit esimerkiksi ovat järin oudot.
</p>
</div>

</div>

<div class="outline-4" id="outline-container-2-21-28">
<h2>klo 11:50</h2>
<div id="text-2-21-28" class="outline-text-4">


<p>
    Syslog, sshd ja fail2ban konffattu kuntoon. Olen tavannut laittaa
    <code>messages</code>-tiedoston käyttäjäni luettavaksi. Aiemmin permissioilla
    644, nyt tiukennetusti 640 ja <code>group==progo</code>. Edistystä kai.
</p>
</div>

</div>

<div class="outline-4" id="outline-container-2-21-29">
<h2>klo 12:30</h2>
<div id="text-2-21-29" class="outline-text-4">


<p>
    Salasanalompakko pitää kai uusia. Olinkin kyllästynyt vanhaan
    versioon, joka ei tarjoa paljoa käytettävyyttä. (MyPasswordSafe.)
    Tutkiskelen komentoriviversioita.
</p>
</div>

</div>

<div class="outline-4" id="outline-container-2-21-30">
<h2>klo 14:50</h2>
<div id="text-2-21-30" class="outline-text-4">


<p>
    <a href="http://zx2c4.com/projects/password-store/">Pass</a> vaikuttaa täydellisimmältä minun tarpeisiin. Aito
    salasanamanageri unix-filosofiaan. Salaus GPG:llä, säilytys
    tiedostojärjestelmässä ja valinnaisesti gitissä. Selaaminen
    shellin komentorivitäydennyksellä. Muut varmasti tykästyvät
    KeePassiin. Myös <code>pwsafe</code>-niminen viritys tuli tietoisuuteeni: se
    on vieläpä yhteensopiva MyPasswordSafen kanssa. Vähän on avoinna
    vielä lopullinen valinta.
</p>
</div>

</div>

<div class="outline-4" id="outline-container-2-21-31">
<h2>Loppusanat</h2>
<div id="text-2-21-31" class="outline-text-4">


<p>
    Kaikki sunnuntainen lätinä on käytännössä yhdentekevää itse
    distron asentamisen kannalta.
</p>
<p>
    Mutta mitä meille jäi käteen tästä? Eroja vanhaan systeemiin olisi
    luultavasti erittäin vähän, jos olisin mennyt täsmälleen samalla
    konfiguraatiolla. Nyt kuitenkin vaihdoin esimerkiksi
    cron-demoniani ja displaymanageriani, mikäli Qingy sellaiseksi
    voidaan edes laskea.
</p>
<p>
    Muutama ratkaisematon ongelma jäi: Logitech MX518 -hiireni
    peukalotoimiset apunapit eivät suostuneet tunnistautumaan
    <code>xbindkeys</code>-ohjelmalle enää uudessa asennuksessa. Niiden
    oletustoiminnot ovat mennä nettiselaimessa historiassa eteen- ja
    taaksepäin, mutta olen itse käyttänyt mainittua ohjelmaa
    mappaamaan Page Up/Down -toiminnot niihin. No nyt en saanut sitä
    toimimaan. Imwheelin ja Lomocon asentaminen ei auttanut myöskään:
    nyt napeista hävisi kaikki toiminnallisuus. Luultavasti kernelin
    USB-HID -puolelta jäi jokin täppä asettamatta.
</p>
<p>
    Kursorit ovat hieman vinksinvonksin nyt. Samaa ilmiötä olin nähnyt
    vanhassa systeemissäni, kun kokeilin display managereita GDM:n
    ulkopuolelta. Vain GDM antoi "hyvät" kursorit käyttööni, ja
    hyvillä tarkoitan Xorgin mustia oletuskursoreita <i>poislukien</i>
    ristikkokursori. Tämä asia ei tietenkään ole täysin sidoksissa
    GDM:n toimintaan, se vain asettaa järkevät oletukset
    root-ikkunalle. Näihin asioihin löytyy luultavasti jokin erittäin
    helppo ratkaisu, mutta sopivaa kursorisettiä en ole vielä
    löytänyt.
</p>
</div>
</div>

</div><div id="disqus_thread"></div>

<script type="text/javascript">
    // :sb__ stuff is replaced in clojure
    var disqus_shortname = 'progim';
    var disqus_identifier = '20130623_1637';

    (function() {
        var dsq = document.createElement('script');
        dsq.type = 'text/javascript';
        dsq.async = true;
        dsq.src = 'http://' + disqus_shortname + '.disqus.com/embed.js';
        (document.getElementsByTagName('head')[0] ||
         document.getElementsByTagName('body')[0]).appendChild(dsq);
    })();
</script>

<noscript>Please enable JavaScript to view the <a
href="http://disqus.com/?ref_noscript">comments powered by
Disqus.</a></noscript>
<a href="http://disqus.com" class="dsq-brlink">comments powered by
<span class="logo-disqus">Disqus</span></a>
</div></body></html>