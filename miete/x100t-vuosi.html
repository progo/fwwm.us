<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html>
  <head>
    <meta content="text/html; charset=utf-8" http-equiv="content-type" />
    <link href="/templates/main.css" media="screen" type="text/css" rel="stylesheet" />
  
  <title>11 kuukautta Fujia — fwwm.us</title>
  <link />
</head>
  <body>
    <div id="backgrounds">
      <div id="header">
        <h1 id="site-title">fwwm.us</h1>
      </div>
      <div id="sidebar">
  <ul id="navigation" class="navi-list">
    <li><a href="/">Ylös</a></li>
    <li><a href="/all.html">Kaikki jutut</a></li>
    <!-- <li><a href=".">RSS</a></li> -->
  </ul>
  <ul class="info-list">
    <li>
      <div>
        <span class="value" id="post-created">05.12.2016</span>
        <span class="key">Luotu</span>
      </div>
    </li>
    <li>
      <div>
        <span class="value" id="post-modified">31.12.2016</span>
        <span class="key">Päivitetty</span>
      </div>
    </li>
    <li>
      <a href="https://github.com/progo/fwwmus---org/commits/main/miete/x100t-vuosi.org" id="post-revs-url">
        <span>Muutoshistoria</span>
      </a>
    </li>
  </ul>

  <h2>Tagit</h2>
  <ul id="tags" class="tag-list"><li class="tag-3"><a href="/tags/kamera.html" class="tag-name">kamera</a></li><li class="tag-2"><a href="/tags/fujifilm.html" class="tag-name">fujifilm</a></li></ul>

  <h2 id="related-posts-title">Aiheen vierestä</h2>
  <ul id="related-posts">
    <li>
      <a href="/miete/leica-q.html" class="rp-url">
        <span class="rp-title">Leica Q: mietteitä</span>
      </a>
    </li><li>
      <a href="/miete/xt1.html" class="rp-url">
        <span class="rp-title">Fujifilm X-T1</span>
      </a>
    </li><li>
      <a href="/miete/fuji-yksi-x100f.html" class="rp-url">
        <span class="rp-title">Yksi ylitse kahden ja X100F</span>
      </a>
    </li><li>
      <a href="/miete/fuji-sony-canon.html" class="rp-url">
        <span class="rp-title">Fuji, Sony ja Canonin kohtalo</span>
      </a>
    </li><li>
      <a href="/miete/xt10.html" class="rp-url">
        <span class="rp-title">Fujifilm X-T10</span>
      </a>
    </li>
  </ul>
</div>
      <div id="main">
  <div id="content">
<h1 class="title">11 kuukautta Fujia</h1>
<div class="outline-2" id="outline-container-sec-1">

<div id="text-1" class="outline-text-2">

<p>
Tammikuun puolivälissä upea Fujifilm X100T (myöhemmin Fuji) saapui
kotiovelleni ja hieman epävarmin askelin minä sitten saavuin siihen
tulokseen, että kyllä, tämä on oiva kamera minulle. Fujin puutteet
liittyvät pääasiallisesti nyt tuohon kiinteään optiikkaan.
</p>

<p>
Aiemmin tapahtunutta:
</p>

<ul class="org-ul">
<li><a href="./x100t.html">Fuji tuli taloon ja ensivaikutelmat</a>
</li>
<li><a href="./fuji-sony-canon.html">Taistelu ja GAS</a>
</li>
<li><a href="./xt10.html">Pohdintaa Fujin järjestelmistä</a>
</li>
</ul>

<p>
Lyhyesti summattuna minua riivasi pahalaatuinen <i>buyer's remorse</i>,
varmaankin pääosin sen takia, että kallis ostos ei ihan vastaa
kaikkiin niihin asioihin, joita itse halusin täydelliseltä kameralta.
Mutta on samaan aikaan ihan turha valittaa kameran ominaisuuksista,
jos sitä pahuksen kameraa ei ulkoiluta.
</p>

<p>
Lisäksi haluan painottaa, että joulu-tammikuu on erinomaisen surkea
ajankohta ostaa mitään valokuvaukseen liittyvää Suomessa, ellei sitten
kyse ole yökiikareista ja lämpökameroista. Kaikki kuvat joutuu
ottamaan isoilla (ja pehmeillä aukoilla) ja korkeilla
ISO-herkkyyksillä, tietysti kuvat on vähän muuta toista kuin
arvosteluiden aurinkorannoilla napatut laatupotretit.
</p>

<p>
Mutta niin, Fuji on ollut talossa nyt 11 kuukautta. Ensimmäiset pari
kuukautta painittiin ostajan katumisen efekteistä, sitten elettiin
hiljaisuutta samalla valmistautuen kesäkuun Yhdysvaltain matkaan.
Kävin myös vappuna Kuopiossa ja tykkäsin kamerasta isosti. Se oli myös
luvatusti erittäin matalaprofiilinen ilmestys. En muista, että
yksikään vastaantulija olisi kiinnittänyt kameraani mitään huomiota.
</p>

<p>
Yhdysvaltain keikka meni miten meni, ja kuvat on sitä
peruspokkaritasoa, kuten suunnittelin ottavanikin. Toivoin iskeväni
katukuvauksen kultasuoneen matkallani, mutta sekin on taito, jota
pitäisi harjoitella enemmän ennen kuin se sujuu kuin ammattilaisilta.
</p>

<p>
Siirrytään nyt asiaan, eli asioita, joita olen oppinut Fujista.
</p>
</div>

<div class="outline-3" id="outline-container-sec-1-1">
<h3 id="sec-1-1">11 kuukautta Fujia</h3>
<div id="text-1-1" class="outline-text-3">
<p>
Fujin vahvuus on tuo erinomainen kompakti koko. Toki, Sony ja
Panasonic ja kumppanit tuottavat vielä kompaktimpia paketteja, mutta
se on myös Fujin vahvuus. 440 grammaa on vähän paljon, mutta siihen
tottuu kyllä. Tämä on edelleen iso tekijä minulle. Kaikki kookkaat
paketit heitän suosiolla pois toivelistoilta. 1DXm2? Pah, joutava
roska.
</p>
</div>

<div class="outline-4" id="outline-container-sec-1-1-1">
<h4 id="sec-1-1-1">Pehmeä optiikka</h4>
<div id="text-1-1-1" class="outline-text-4">
<p>
Alkukuukausien epäröintien jälkeen Fuji ei ole pettänyt missään
suhteessa. Aukkoa kuristamalla saa kuvista teräviä, f/2 on ainut
probleema tässä suhteessa. Nostan mieluummin ISO-herkkyyttä pykälällä
ja kuvaan f/2.8:lla. 2.8 pelaa jo oikein hyvin, ja ulkona valoisan
aikaan sitten kohteen mukaan f/5.6 on sellainen hyvä katukuvausaukko.
Tuottaa riittävästi bokehia minun makuuni. Optiikka ei ole siltikään
mikään ihmeidentekijä terävyyden suhteen, vaikka tätä kaikki
toitottivat aikoinaan. No, riittävän terävä nyt kyllä kun olen oppinut
niksit.
</p>
</div>
</div>
<div class="outline-4" id="outline-container-sec-1-1-2">
<h4 id="sec-1-1-2">Polttovälin rajoittuneisuus</h4>
<div id="text-1-1-2" class="outline-text-4">
<p>
Optiikan polttoväli on 23-millinen, kinovastaa 35-millistä. Se ei ole
huono polttoväli lainkaan, mutta kyllä sitä usein toivoisi kuvaavansa
50-millistä. Pääsyynä esimerkiksi parempi kohteen erottelu
syväterävyydellä, ja parempi bokeh noin keskimäärin. Hassua, vuoden
alussa olin paljon enemmän laajemman kuvakulman kannalla. Sitä saa kun
polttoväli kasvaa aukon pysyessä about samana. Eli Fujifilmin
järkkärit?
</p>

<p>
Fujifilmin systeemit on kyllä houkuttelevia. Houkuttelevia tarjouksia
järkkäreistä jatkuvasti esillä (esimerkiksi XT10 + 18/2 + 35/2 alle
tonnilla), mutta se on se juoksuhiekka GAS:n pariin sitten. En tahdo
kyllä hypätä tuohon kelkkaan ellei rahaa ole törsättäväksi asti.
</p>

<p>
Alkuvuodesta se tuntui huonolta idealta (about yhtä huonolta idealta
kuin tonnin pokkari vuosi sitten), mutta miten olisi tuplaus: Fujin
ylihintaiset laajennus- ja loittosetit, jotka ruuvataan optiikan
tilalle? Nyt niitä tekisi mieli, vaikka maksavat isosti. Näillä
välineillä X100T:n kuvat saa joko 28- tai 50-milliseksi.
Konversiolaseina nämä tuntuvat olevan laadukkaita, eivätkä vaikuta
kuvanlaatuun. Nämä konversiolasit voisivat ratkaista minun
henkilökohtaiset dilemmat polttoväleistä ilman sen kummempia
juoksuhiekkoja. Mutta hintaahan näillä on taas.
</p>
</div>
</div>
<div class="outline-4" id="outline-container-sec-1-1-3">
<h4 id="sec-1-1-3">Hyvin pitää pintansa</h4>
<div id="text-1-1-3" class="outline-text-4">
<p>
Kaikin puolin X100T on pitänyt pintansa, vaikka GAS on ollut joskus
vaikeana ja joskus unohtunut kokonaan. Nyt olen pitänyt pitkän tauon
kamerahommista, nyt taas vähän olen seuraillut palstoja. Onneksi
mitään isoa ei osunut silmään. Pahin skenaario saattaisi olla tuo
X100T:n seuraajan esittely…
</p>

<p>
Tavallaan toivon, että X100F julkaistaisiin uusilla hyvillä
ominaisuuksilla, X100-sarja ansaitsee sen. Tavallaan en toivo, että
tämä tapahtuisi. Loogisesti uudistuksessa kamera saisi uudistetun
kennon, jossa on megapikseliä ja korkealaatuista erottelukykyä.
Mahdollisesti se saisi uuden optiikan, joka olisi kaikin puolin
terävämpi. Mutta jos näin kävisi, astuisin kyllä sellaiseen
turmoiliin, että saattaisin hypätä leiristä toiseen. Esimerkiksi
käytetty X-E2 olisi aika herkullinen alusta Fujifilmin optiikalle.
</p>
</div>
</div>
<div class="outline-4" id="outline-container-sec-1-1-4">
<h4 id="sec-1-1-4">Verrattomat ominaisuudet</h4>
<div id="text-1-1-4" class="outline-text-4">
<p>
Fujia rakastetaan enemmän kuin vihataan; ehkä minun pitäisi panna asia
korvan taakse. Totesin automaattitarkennuksen muutaman
kuvausoperaation yhteydessä vallan hyväksi, joten se ei ole enää
ongelma. Fujin raakakuvat tuntuvat olevan yksi ratkaisematon ongelma
edelleen, ainakin Linuxilla. Fujin oma sovellus osaa tehdä aika hyvin,
mutta sen saa vain Windowsille.
</p>

<p>
Yksi asia, mikä tekee Fujista (X100T:stä) korvaamattoman, on nopea
salamasynkkaus. Tämän ansiosta salamaa voi käyttää miten nopeilla
valotuksilla tahansa. Tietysti kaikki nykykamerat osaavat käyttää
elektronista suljinta tarvittaessa, joten en tiedä miksi ihmiset
hehkuttavat tätä niin isosti. Yksi nopean salamasynkkauksen isoimmista
eduista on luonteva "fill flash", eli salaman käyttämistä
luonnonvalossa <i>täyttämään</i> (fill) varjokohtia lisävalolla. Moni
sanoo, Ken Rockwell etunenässä, hokee X100-sarjan täyttösalaman
toimivuutta kameran parhaana ominaisuutena.
</p>

<p>
Pitäisi varmaan kokeilla. Salamasymbolit ovat aika kryptisiä omaan
silmääni Fujin valikoissa. Pokkarin manuaalinen salaman voimakkuuden
säätö oli luontevampi.
</p>
</div>
</div>
<div class="outline-4" id="outline-container-sec-1-1-5">
<h4 id="sec-1-1-5">Muut valmistajat</h4>
<div id="text-1-1-5" class="outline-text-4">
<p>
Fujin lisäksi pitkin vuotta on pari muuta valmistajaa pysynyt
kiikarissa: Sony on hävinnyt pois haluttavien kameroiden listalta,
ihan hyvä niin. A5100 voisi olla pannukakku-40:n kanssa silti ihan
kiva turistikamera. Sonyn premiumpokkarisarja RX100 on myös joskus
mietityttänyt, mutta uusimman version, viitosen, koekuvat olivat aika
huonolaatuisia onnekseni. Hävisi halut heti.
</p>

<p>
<b>Panasonic</b> osaa tehdä kompaktit paketit kyllä, mutta pieni kenno ja
sen 4:3-kuvasuhde on vähän epäperinteinen minusta. Huippuoptiikkaa
tietysti saa Pannylle, ja kamerat tosiaan olisi aika hyviä paketteja.
Eikä mitään vikaa Lumix LX100 -pokkarissa varmasti.
</p>

<p>
Fujifilmin erinomaisiin väreihin ja valkotasapainoon tottuneena tämä
johtaa pieneen kynnykseen kokeilla Panasoniceja tai muita vastaavia
merkkejä. Vaikka näihin tekijöihin kyllä tottuu <i>nopeasti</i>.
</p>

<p>
<b>Leica</b> ja kaikki rangefinderit pysyvät tutkalla. Leican objektiivit
ovat unenomaisia optisilta ominaisuuksiltaan, ja rangefinder-kuvaus on
miellyttävää. Kymppitonnin Leica-setti olisi aito ostos, jos tulisi
iso lottovoitto joskus. Mutta muilta osin Leica on kamera, jota en
ostamaan lähtisi missään nimessä. Iso raha kamerasta, joka on syvästi
ongelmainen monelta kantilta katsottuna.
</p>

<p>
Sen sijaan olisi unelma kokeilla kuvata Leicalla muuten. Leica M9 /
M240, ja 50-millinen joku torvi siihen nokalle. Ehkä yritän järjestää
jonkinlaisen lainatapahtuman kameran kokeilemiseksi keväällä kun valoa
alkaa taas olla saatavilla. LensRental.com tarjoaisi vuokrakokemukset
Yhdysvaltain maaperällä, mutta siitä lystistä pitää maksaa
suolaisesti. (Viikon vuokra puolisen tonnia.) Halvempi tapa olisi ehkä
kokeilla lyöttäytyä jonkun suomalaisen leicamiehen kylkeen kiinni ja
vängätä kokeilla pienestä rahasta tai lounaan tarjoamisella. Leica on
kuitenkin sellainen mekaaninen elämys, verrattavissa vaikka hyvin
mekaaniseen Ferrariin. Siltä kantilta katsottuna parin sadan
heittäminen parilta päivältä voisi ollakin ihan järkeenkäypä idea.
</p>

<p>
Aiemmin sanoin, että Leica Q olisi seuraava lottovoittokamera (siinä
kontekstissa että X100T oli muinoin lottovoittokamera minulle). Leica
Q on aika hulppea spekseiltään, mutta jos X100T:n suurin synti on tuo
kiinteä 35, niin miten sitten Q:n kiinteä 28… Siksi en ole ihan
superisti enää lämmennyt tälle ajatukselle. Mutta ei sanota 'ei
koskaan': jos joskus tulee hyväkuntoinen Q markkinoille vaikka kahteen
tonniin, voin uhrata pari päivää ajatusta asialle.
</p>
</div>
</div>
</div>
<div class="outline-3" id="outline-container-sec-1-2">
<h3 id="sec-1-2">Muita asioita</h3>
<div id="text-1-2" class="outline-text-3">
<p>
<b>Canon on poissa.</b> Pannukakku ja kaikki on nyt kaupattu pois. Täytyy
sanoa, että ikävä sitä ei ollut pitkään. Yksilöäni saattoi vaivata
hienoinen epäsynkka kennon ja AF-solujen välillä
(peilinheiluttelijoiden ongelmia!), mikä voisi johtaa epätarkkoihin
kuviin.
</p>

<p>
<b>Miksi kamerahifismi ja GAS tuntuu erilaiselta kuin audiofilia?</b> Äänen
suhteen löysin varhaisessa vaiheessa kokonaisuuden, joka tyydyttää
syvästi vielä 7 vuotta myöhemmin. Kameroiden kanssa sen sijaan hyvä
jos uusi lelu käy vanhaksi viikossa… löytyyköhän kameroista mitään
vastaavaa? Epäilen. Kameroiden kanssa yksilö tuottaa itse sisältöä ja
kaiuttimien kanssa sitä vain kulutetaan. Mitähän muuta tästä
oivalluksesta voi johtaa?
</p>
</div>
</div>
</div>
</div>
  <hr />
  <div id="comments"><div style="padding-top: 2em; padding-bottom:2em;" id="disqus">
  Kommentit, kehitysehdotukset ja keskustelunavaukset ovat
  tervetulleita <a href="mailto:mike@fwwm.us">sähköpostitse</a>.
</div></div>
</div>
      <div id="footer"></div>
    </div>
  </body>

</html>