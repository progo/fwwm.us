<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html>
  <head>
    <meta content="text/html; charset=utf-8" http-equiv="content-type" />
    <link href="/templates/main.css" media="screen" type="text/css" rel="stylesheet" />
  
  <title>Kuopio 18.2.2017 — fwwm.us</title>
  <link />
</head>
  <body>
    <div id="backgrounds">
      <div id="header">
        <h1 id="site-title">fwwm.us</h1>
      </div>
      <div id="sidebar">
  <ul id="navigation" class="navi-list">
    <li><a href="/">Ylös</a></li>
    <li><a href="/all.html">Kaikki jutut</a></li>
    <!-- <li><a href=".">RSS</a></li> -->
  </ul>
  <ul class="info-list">
    <li>
      <div>
        <span class="value" id="post-created">18.02.2017</span>
        <span class="key">Luotu</span>
      </div>
    </li>
    <li>
      <div>
        <span class="value" id="post-modified">18.02.2017</span>
        <span class="key">Päivitetty</span>
      </div>
    </li>
    <li>
      <a href="https://github.com/progo/fwwmus---org/commits/main/miete/kuopio.org" id="post-revs-url">
        <span>Muutoshistoria</span>
      </a>
    </li>
  </ul>

  <h2>Tagit</h2>
  <ul id="tags" class="tag-list"><li class="tag-0"><a href="/tags/matkakertomus.html" class="tag-name">matkakertomus</a></li></ul>

  <h2 id="related-posts-title">Aiheen vierestä</h2>
  <ul id="related-posts">
    <li>
      <a href="/miete/helsinki-may-17.html" class="rp-url">
        <span class="rp-title">Helsinki toukokuussa 2017</span>
      </a>
    </li><li>
      <a href="/progo.html" class="rp-url">
        <span class="rp-title">Mikael 'progo' Puhakka, tiivistetty haastattelu</span>
      </a>
    </li><li>
      <a href="/miete/canto.html" class="rp-url">
        <span class="rp-title">Canto on uusi RSS-lukijani</span>
      </a>
    </li><li>
      <a href="/miete/pythonin-tehokkuus-komentorivilla.html" class="rp-url">
        <span class="rp-title">Pythonin käsittämätön tehokkuus komentorivisovelluksissa</span>
      </a>
    </li><li>
      <a href="/miete/leica-q.html" class="rp-url">
        <span class="rp-title">Leica Q: mietteitä</span>
      </a>
    </li>
  </ul>
</div>
      <div id="main">
  <div id="content">
<h1 class="title">Kuopio 18.2.2017</h1>
<div class="outline-2" id="outline-container-sec-1">

<div id="text-1" class="outline-text-2">

<p>
Kävin Kuopiossa tänään. Viimeksi vappuaattona 2016. Kaupunki näyttää
voivan hyvin!
</p>

<p>
Pinnallinen päämäärä matkalle oli käydä IKEAssa ostamassa uusi
työtuoli tai kaksi, toisaalta testata viikolla vastaanottamani
ThinkTank Retrospective 7 tosikäytössä. Lisäksi Kuopio on miellyttävä
kaupunki, jossa kävisi mielellään useamminkin.
</p>

<p>
Lauantain sääennuste oli lupaava koko alkuviikon ajan. Puolipilvistä
tai jopa kokonaan aurinkoista, lämpötila lievästi plussan puolella,
jonkin verran tuulta. Näillä spekseillä oletettavissa oli päivä, joka
olisi kaunis, mutta hivenen kylmä, jos ei hieman ylipukeudu
ennusteeseen nähden. Pitkäkaulainen "kovien pakkasten" aluspaita teki
tehtävänsä, ulkona oli miellyttävä olla.
</p>

<p>
Outokummussa paistoi aamulla aurinko kirkkaasti, kuten Kuopioon
luvattiin. Lähdin hieman suunniteltua aikaisemmin, koska miksipä ei.
Nopeasti länteen ajaessani pilvet kerääntyivät auringon eteen ja
lyhytkestoinen lumipyry jopa vallan peitti ajoväylät hyvin paksulla
raemaisella pulverilla.
</p>


<div class="figure">
<p><img alt="lumi.jpeg" src="./matkakuvat/kuopio-02-2017/lumi.jpeg" />
</p>
</div>

<p>
Saavuin Matkukseen noin 80 minuutissa. En kellottanut tosin. Matkaa
perille on noin 110 kilometriä. Liikenne oli sujuvahkoa. Pohjois-Savon
maaperää mukailevat maantiet tuntuvat hyvältä Outokumpu-Joensuun
tasaisille ja tylsiksi käyneille valtaväylille. Toisaalta voin
kuvitella, että talven liukkailla ja paksujen lumisateiden aikana
voivat Savon tiet olla ehkä liiankin jännittäviä ajaa. Parempi näin
päin, että oma työmatka on tylsä ja turvallinen, ja että jännitys
odottaa 100 kilometrin päässä.
</p>

<p>
Ensin suunnittelin syöväni aamupalan Matkuksessa, mutta nautinkin
kevyen pikapuuron ennen lähtöä lämmikkeeksi. Tämä oli hyvä idea, koska
nyt saatoin hoitaa ikävät bisnekset IKEAssa pois ensihätään ja sitten
suunnata Burger Kingiin hieman tasapainoisemman lounasajan
saavuttamiseksi.
</p>
</div>

<div class="outline-3" id="outline-container-sec-1-1">
<h3 id="sec-1-1">IKEA</h3>
<div id="text-1-1" class="outline-text-3">
<p>
Työpöytäni on maasta 70 senttiä ja pöydän paksuus on kolmisen senttiä;
löydettyäni IKEAn työhuonesalin onnistuin mittanauhan ja
kampisäätöisen työpöydän avulla lavastaa omat kotiolot näppärästi.
Tähtäimessä oli jokseenkin kehuttu <a href="http://www.ikea.com/us/en/catalog/products/00103102/">Markus-työtuoli</a>, mutta se
osoittautui haasteelliseksi käsinojiensa kanssa 70/73-senttiselle
työpöydälle. Mukavasti vaihtoehtoinen tuoli, <a href="http://www.ikea.com/us/en/catalog/products/50332238/">Renberget</a>, istui tuohon
korkeuteen oikein hyvin. Se on vielä noin 100 euroa halvempikin kuin
Markus, joten hyvin kävi, etten tilannut tuoleja postitse kotiini
laiskuuksissani.
</p>

<p>
Ostin kakkostyötuoliksi <a href="http://www.ikea.com/us/en/catalog/products/70349959/">Nilserikin</a>, joka palvelee sekin ihan
näppärästi, mutta yhtään parempi selälle tämä ei varmaan ole, yhtä
helppo on istua kyyryssä kuin millä tahansa muullakin tuolilla. Jos
joskus käyn hakemassa vielä varsin tukevan oloisen kampipöydän Ikeasta
tai jostain, voisi kokonaisuus toimia oikein mainiosti kyllä. Nykyään
"kotitoimistolla" ei tule istuttua muutamaa tuntia päivässä enempää,
joten korkea pöytä ja selkänojaton jakkara voi hyvinkin olla
ergonomisesti paras ratkaisu minulle.
</p>

<p>
IKEAn sokkeloihin meinasi jälleen eksyä, ja taival itsepalveluhalliin
oli tuskastuttava. Lopussa kiitos seisoi, ja itsepalvelukassaa oli ilo
käytellä.
</p>
</div>
</div>
<div class="outline-3" id="outline-container-sec-1-2">
<h3 id="sec-1-2">Burger King ja Wayne's Coffee</h3>
<div id="text-1-2" class="outline-text-3">
<p>
Burger King tuli Kuopioon jokunen aika sitten, ja nyt sitten kävin
testaamassa sen. BK:n hampurilaiset ovat mielestäni <b>selvästi</b>
pikaruokapaikkojen parhaita, hintakin on erittäin kohtuullinen makuun
nähden. Ranskalaiset olivat Matkuksessa aika huonoja, vähän kuten
Helsingin Mannerheimintien BK:ssa alkuaikoinaan (sittemmin paikassa
taianomaisesti ranut paranivat oikein syömäkelpoisiksi). Jätin vajaan
puolet roskiin.
</p>


<div class="figure">
<p><img alt="bk.jpeg" src="./matkakuvat/kuopio-02-2017/bk.jpeg" />
</p>
</div>

<p>
BK:n jälkeen idea oli siirtyä Kuopion keskustaan hörppimään kahvit ja
aloittamaan huvittelut. Kammotuksekseni ikkunasta näkyi vain sankkaa
lumisadetta. Kenties samainen myräkkä kuin minkä läpi ajoin, tuli nyt
Kuopioon? Tässä kelissä ei voi kunnolla valokuvailla. Lauantain
kunniaksi Elisa/Saunalahden 3G/4G-verkko oli käytännössä ihan jumissa,
ja säätietoja sai odotella tuskastuttavan pitkään, eikä nekään sitten
kertoneet minulle yhtään mitään, mitä en jo olisi arvannut.
</p>

<p>
Päädyin odottamaan lumensaannin loppumista kahvitauon ajaksi.
Ensimmäinen idea oli kokeilla Arnold's, mutta palvelu oli surkeata.
Kirosanojen saattelemana siirryin Wayne's Coffeehen, jossa sitten
vastaavasti sain eteeni <i>kupin pahuksen hyvää kahvia</i>. Todella
maistuva kupponen tosiaan.
</p>


<div class="figure">
<p><img alt="kahveet.jpeg" src="./matkakuvat/kuopio-02-2017/kahveet.jpeg" />
</p>
</div>
</div>
</div>
<div class="outline-3" id="outline-container-sec-1-3">
<h3 id="sec-1-3">Halpa bensa</h3>
<div id="text-1-3" class="outline-text-3">
<p>
Sinä aikana sade oli kuin olikin hälvennyt, joten suunnistin autolle
ja lähdin siirtymään keskustaa kohti. Joensuussa 98E5 oli loppuviikon
ajan aika kallista, peräti niinkin korkealla kuin 1,609 eur/L.
Outokummussa ja Liperin Käsämässä hintataso on noin 5 senttiä/L
halvempaa. Toivalassa ja ysitien varressa olleella SEO:lla oli hinnat
noin Joensuun tasolla.
</p>

<p>
Onneksi päädyin ajamaan hitaita teitä pois Matkuksesta, sillä ABC
tarjoili menovettä miellyttävään 1,509 euron/L hintaan. Oikein hyvä
diili! Rahallisesti tämä tietysti säästi minulle vain 1,70–3,80
euroa, mutta säästö on säästö.
</p>
</div>
</div>
<div class="outline-3" id="outline-container-sec-1-4">
<h3 id="sec-1-4">Keskusta</h3>
<div id="text-1-4" class="outline-text-3">
<p>
Kuopion keskustassa on samanlaista taikaa kuin etelä-Helsingissä.
Järkevä ruutukaava, historiallisia taloja ja kivaa arkkitehtuuria.
Auton vein ilmaiselle paikalle Minna Canthin ja Snellmanin kulmaan.
Jalkakäytävät ovat vahvasti jäisiä, mutta vielä vahvemmin
hiekoitettuja. Liukasta ei tahtonut olla missään.
</p>


<div class="figure">
<p><img alt="auto.jpeg" src="./matkakuvat/kuopio-02-2017/auto.jpeg" />
</p>
</div>

<p>
Suuntasin Torille, joka oli varsin hiljainen. Toivoin, että
lopputalven ensimmäiset lämpimät ja valoisat päivät olisivat vähän
tuoneet jotain tapahtumia ytimeen. No ei sitten. Vaikka Waynen kahvi
vielä hemmotteli jälkimaullaan kitalaessa, hain ärrältä toisen kahvin,
jotta sain sormet lämpimiksi. Kuppi kahvia ulkona on oudon tehokas
keino.
</p>

<p>
Tarkoitus oli käydä levykauppa Äxässä vähän tutkimassa paikkoja, mutta
perhana ei löytynyt järkevässä ajassa. Tulliportinkatu 36 oli sen
osoite, mutta Tulliportinkatu 33 muuttuu yhtäkkiä Tulliportinkatu
44:ksi toisella puolen tietä ja Äxää ei missään näkyvissä. Kävelin
pari korttelia ilmeisesti vikasuuntaan ja löysin vain Tulliportinkatu
26:sta sitten. Ajattelin että olkoonsa.
</p>

<p>
Istahdin torin laidalle kahvini ja kamerani kanssa, ja perhanan penkin
alainen jää oli niin liukas, että molemmat lensivät maahan, kamera
otti päältä ja objektiivista osumaa. Onneksi mitään ei näyttänyt
käyneen laitteille. Kahvikin roiskui vain vähän maahan. Penkillä oli
kahvin kanssa tarpeeksi lämmin istuskella vain.
</p>

<p>
Kävin lopuksi matkustajasatamassa. Järvellä on hyvät ja paksut jäät,
ja siellä pidettiin ilmeisesti jotain jäämaratoonia. Ihmiset olivat
luistimin ja potkukelkoin liikkeellä. Makkaraa paistettiin ja
(vähäiset) ihmiset vaikuttivat nauttivat valoisasta päivästä, joka oli
ihanteellinen urheiluun. Tuulikin nimittäin tyyntyi iltapäivää kohden.
Kokeilin vähän kamerani jatkuvatarkenteista autofokusta, kohta
uskallan katsoa kuvia.
</p>


<div class="figure">
<p><img alt="luist.jpeg" src="./matkakuvat/kuopio-02-2017/luist.jpeg" />
</p>
</div>

<p>
Kaikin puolin keikka jäi paljon lyhyemmäksi kuin mitä olisin halunnut,
mutta osittain sen takia kun ihmisiä ei ollutkaan
lauantaiaktiviteeteissa niin paljoa kuin toivoin, matkaseura ei
halunnutkaan tulla mukaan, ja uudet tuolit kiinnostivat kasata ja
kokeilla, niin päädyin päättämään kaupunkikävelyni reiluun tuntiin.
Kaikin puolin keikka oli Matkuksen puolesta taivaallinen ja keskustan
puolesta ihan jees. Tänä vuonna pitäisi yrittää käydä useammin!
</p>
</div>
</div>
<div class="outline-3" id="outline-container-sec-1-5">
<h3 id="sec-1-5">X-T1</h3>
<div id="text-1-5" class="outline-text-3">
<p>
35-millinen on hyvä lasi kaikkeen ulkokuvailuun. 18-millinen sai olla
vaihtopenkillä pitkälti koko ajan.
</p>

<p>
Vaikka X-T1:n iso etsin onkin niin mahdottoman kirkas verrattuna
X100T:n etsinkuvaan, jostain syystä ulkona tahtoo asiat näyttää hyvin
himmeältä. Joko kamera valottaa aneemisesti lumivaltaiset kuvat, tai
etsin jotenkin on säädettykin kiinteälle kirkkaudelle, joka ei mukaudu
valon määrän suhteen. Pitää tutkia manuaalista tietoja.
</p>

<p>
En tietysti mennyt niin pitkälle, että olisin tieteellisen menetelmän
tavoin jopa tarkastanut laukussa olleesta X100T:stä, että tekeekö se
samaa etsinkuvalle.
</p>

<p>
Jatkuvatarkenteisissa kuvissa käytin aluevalintaa keskialueen nopeilta
pikseleiltä. Äkkiseltään katsottuna kuvat näyttävät aika monikin
epätarkoilta, mutta tarkemmin kun tutkii, on kamera valinnutkin jonkun
muun kohteen seurattavaksi. Alustava testi oli kuitenkin hauska tehdä,
ei ihme, että jatkuvatarkenteinen autofokus toimintakuvissa on kuuma
juttu.
</p>
</div>
</div>
<div class="outline-3" id="outline-container-sec-1-6">
<h3 id="sec-1-6">Thinktank Retrospective 7</h3>
<div id="text-1-6" class="outline-text-3">
<p>
Tämä laukku osoittautuu oikein hyväksi ja tavallaan myös varoitukset
laukun huonoista puolista kävivät ilmi tänään "tositoimissa" paremmin.
Minulla on muutama sana valmiina tämän laukun arviointiin toisaalla,
joten en kirjoita nyt paljoa tässä.
</p>

<p>
Sanotaan nyt vain, että laukkuna tämä on tosi hyvä ja tukeva, ja se ei
herätä kadulla isosti huomiota. Lokeroiden hienosäätämistä pitää vähän
harjoittaa tämän päivän perusteella, ja objektiivin vaihtaminen ilman
apupöytää ulkona on hieman riskialtista puuhaa. Se kuitenkin onnistui
ihan siedettävästi. Laukku on ollut oikein mainio, ja uskaltaisin
sanoa, että hintansa väärti (159 euroa elinikäisellä
työ-/materiaalitakuulla). Se on hieman painavampi kuin mitä haluaisin,
mutta täydellä kuormalla Fujia (X100T, XT1, 35/1.4, 18/2,
vastavalosuojat, akut, salama) se on silti kevyt ja istuu mainiosti
vartaloa vasten.
</p>
</div>
</div>
<div class="outline-3" id="outline-container-sec-1-7">
<h3 id="sec-1-7">Kuopio</h3>
<div id="text-1-7" class="outline-text-3">
<p>
Kuten sanoin, Kuopio huokuu minulle sellaista pikku-Helsinkiä, aina
huokunut. Ruutukaava muistuttaa Helsinkiä, kaupungin asukkaat ovat
kanssa "riittävän" urbaaneja. Bussit kulkevat kerrostalojen välejä
samalla tavalla kuin ratikat Fredrikinkatua.
</p>

<p>
Tietysti "Kuopio proper" on pitkälti 1-2 päivässä nähty, siinä missä
Helsinki vaatii noin 5-7 päivää. Mutta mittakaavaeroista huolimatta
näin kaupunki tuntuu minulle. Tuntuu oikein asumiskelpoiselta
kaupungilta.
</p>
</div>
</div>
</div>
</div>
  <hr />
  <div id="comments"><div style="padding-top: 2em; padding-bottom:2em;" id="disqus">
  Kommentit, kehitysehdotukset ja keskustelunavaukset ovat
  tervetulleita <a href="mailto:mike@fwwm.us">sähköpostitse</a>.
</div></div>
</div>
      <div id="footer"></div>
    </div>
  </body>

</html>