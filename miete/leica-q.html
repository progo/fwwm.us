<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html>
  <head>
    <meta content="text/html; charset=utf-8" http-equiv="content-type" />
    <link href="/templates/main.css" media="screen" type="text/css" rel="stylesheet" />
  
  <title>Leica Q: mietteitä — fwwm.us</title>
  <link />
</head>
  <body>
    <div id="backgrounds">
      <div id="header">
        <h1 id="site-title">fwwm.us</h1>
      </div>
      <div id="sidebar">
  <ul id="navigation" class="navi-list">
    <li><a href="/">Ylös</a></li>
    <li><a href="/all.html">Kaikki jutut</a></li>
    <!-- <li><a href=".">RSS</a></li> -->
  </ul>
  <ul class="info-list">
    <li>
      <div>
        <span class="value" id="post-created">09.06.2017</span>
        <span class="key">Luotu</span>
      </div>
    </li>
    <li>
      <div>
        <span class="value" id="post-modified">10.06.2017</span>
        <span class="key">Päivitetty</span>
      </div>
    </li>
    <li>
      <a href="https://github.com/progo/fwwmus---org/commits/main/miete/leica-q.org" id="post-revs-url">
        <span>Muutoshistoria</span>
      </a>
    </li>
  </ul>

  <h2>Tagit</h2>
  <ul id="tags" class="tag-list"><li class="tag-3"><a href="/tags/kamera.html" class="tag-name">kamera</a></li><li class="tag-2"><a href="/tags/fujifilm.html" class="tag-name">fujifilm</a></li><li class="tag-0"><a href="/tags/leica.html" class="tag-name">leica</a></li></ul>

  <h2 id="related-posts-title">Aiheen vierestä</h2>
  <ul id="related-posts">
    <li>
      <a href="/miete/xt1.html" class="rp-url">
        <span class="rp-title">Fujifilm X-T1</span>
      </a>
    </li><li>
      <a href="/miete/fuji-yksi-x100f.html" class="rp-url">
        <span class="rp-title">Yksi ylitse kahden ja X100F</span>
      </a>
    </li><li>
      <a href="/miete/fuji-sony-canon.html" class="rp-url">
        <span class="rp-title">Fuji, Sony ja Canonin kohtalo</span>
      </a>
    </li><li>
      <a href="/miete/x100t-vuosi.html" class="rp-url">
        <span class="rp-title">11 kuukautta Fujia</span>
      </a>
    </li><li>
      <a href="/miete/xt10.html" class="rp-url">
        <span class="rp-title">Fujifilm X-T10</span>
      </a>
    </li>
  </ul>
</div>
      <div id="main">
  <div id="content">
<h1 class="title">Leica Q: mietteitä</h1>
<div class="outline-2" id="outline-container-sec-1">

<div id="text-1" class="outline-text-2">

<p>
Helsingin Verkkokauppa.comin kivijalkamyymälässä kävin toukokuussa
katsomassa kameroita, ja sain kokeilla neljän tonnin Leica Q:ta omin
käsin. Kamerassa on niin paljon oikeata tunnetta ja käyttömukavuutta,
että on vaikea pitää samanaikaisesti mielessä, miten paljon siinä on
hintaisekseen puutteita ja epämukavuuksia, pitkälti tosin makuasioita.
</p>

<p>
Vertailukohtana on tietty oma Fujifilm X100T; jossain mielessä
vertailen suoraan myös seuraavaa versiota, X100F:ää, vasten.
</p>
</div>

<div class="outline-3" id="outline-container-sec-1-1">
<h3 id="sec-1-1">Leica vs Fuji</h3>
<div id="text-1-1" class="outline-text-3">
<dl class="org-dl">
<dt> Hyvää Leicassa </dt><dd><ul class="org-ul">
<li>Nopea autofokus
</li>
<li>Toimiva kosketus-autofokus
</li>
<li>Erinomainen manuaalifokus
</li>
<li>Todella terävä EVF
</li>
<li>Hieman vähemmän syväterävyyttä kuin Fujissa
</li>
<li>Leicamainen piirto objektiivissa
</li>
<li>Leicamaisen hienosti toteutettu digikroppi 28-35-50
</li>
<li>Optinen kuvanvakain
</li>
</ul>
</dd>
<dt> Huonoa Leicassa </dt><dd><ul class="org-ul">
<li>Hinta (#1)
</li>
<li>Värit ja automaattinen valkotasapaino (#2)
</li>
<li>Banding-ongelma
</li>
<li>Objektiivissa <i>vahva</i> tynnyrivääristymä
</li>
<li>Vähän nappuloita, vähän kustomointivaraa (#3)
</li>
<li>Painava ja iso (#4)
</li>
<li>Ei kaizenia  (#5)
</li>
<li>Ei sisrak. salamaa
</li>
<li>Ei ND-filtteriä (#6)
</li>
<li>Kovaäänisempi lehtisuljin kuin Fujissa (#7)
</li>
</ul>
</dd>
</dl>
</div>
</div>
<div class="outline-3" id="outline-container-sec-1-2">
<h3 id="sec-1-2">Täsmennyksiä tiivistelmään</h3>
<div id="text-1-2" class="outline-text-3">
<ol class="org-ol">
<li>Hinta: Se, että pokkari maksaa 4 tuhatta ei ole suoraan se ongelma
hinnassa; Q on varsin kilpailukykyinen muihin samojen speksien
omaaviin kameroihin, esimerkiksi kilpaileva Sony on yli 3 tuhatta
euroa sekin.

<p>
Pikemminkin tuntuu, että pokkarissa <i>ei tarvitse olla</i> täyden koon
kennoa. Fuji ei jää kamalasti jälkeen, jos lainkaan,
kohinansiedossa. Lisäksi Fujin pienempi kenno sallii hiljaisemman
lehtisulkimen ja kompaktin ratkaisun optiikalle.
</p>

<p>
On totta, että pelkkä Leican Summilux-M 28mm maksaa enemmän kuin
koko Q, ja Q:ssa sentään tulee käyttökelpoinen kamera
kuvanvakautetun ja autofokusoivan objektiivin lisäksi. Summilux-M
pitää hintansa kuitenkin paremmin ja Q:n objektiivi kärsii <i>isosta
tynnyrivääristymästä</i>.
</p>

<p>
Syväterävyyden kanssa Leicalla on pieni etu, mutta kyse on vain 5
millimetristä enemmän polttovälissä ja puolikkaasta stopista
aukossa. Kenno on toki iso, mutta se on kuin laittaisi ison V8:n
autoon, jossa vaihdeväli sallii vain 100 km/h:n vauhdit. Tämän
takia hinta tuntuu kovalta.
</p>
</li>

<li>Värit ja AWB: Väri on makuasia, ja moni sanoo Fujia liian
karkkiseksi. Kuitenkin yksi asia on, missä kaikki ovat samaa
mieltä: Fuji on ihonsävyjen kuningas. Q:ssa on ilmeisesti aika hyvä
AWB, mutta ei se Fujia voita kun ollaan keinovalossa. Q:n
näytekuvissa on kaikilla ihmisillä eritasoista punotusta naamalla.
Renderöinti on ilmeisesti käytännössä sama kuin M240:ssa.

<p>
Noh, ongelmat poistuvat lyhyellä ranneliikkeellä Darktablessa tai
Lightroomissa kyllä. Tai suosiolla kuvaa mustavalkoista kuvaa.
</p>
</li>

<li>Fuji tarjoaa erinomaiset säätövarat nappuloihin ja Fujin
pikavalikko (Q-menu) palvelee ihan kohtuullisesti. Useimmilla
nappuloilla on lisäksi lisäkäyttötarkoituksia eri tiloissa ja
riippuen siitä, kuinka pitkään painikkeita painaa. Leica tarjoaa
kaksi nappulaa kustomoitavaksi, eikä mitään pikavalikkoja ole
luvassa.

<p>
Leicassa on vastaavasti vähemmän (turhia) ominaisuuksiakin, joille
tarvita mitään nappuloita. Oletuksena yksi funktionappula on
ISO-herkkyydelle ja toinen on digikropille. Jos kuvaa
lähtökohtaisesti raakana kaiken ja raakakäsittelyä ajatellen,
AWB:tä ei tarvitse toistuvasti säätää. ISO-herkkyyden voi ehkä
kohtuuden rajoissa laittaa myös automaattiseksi. Objektiivin
rungossa on säätimet makrokuva-asennolle, aukolle ja
MF/AF-asennolle.
</p>

<p>
Filosofia on perinpohjin saksalainen vs. japanilainen
instrumenttien määrän suhteen. Instrumenttien vähäinen määrä
<i>välttämättä</i> kannustaa ottamaan kuvia sen varassa, mitä näkee
edessään ja etsimessään.
</p>
</li>

<li>Leica Q on tuntuvasti painavampi kuin Fuji X100T. 640 grammaa vs
Fujin 440, eli kolmanneksen enemmän. Q tarvitsee ehdottomasti
jonkun laukun, jossa sitä voi pitää kun ei ole kuvaamassa. Minulla
nyt sattuu olemaan sellainen.

<p>
Q tuntuu kädessä isolta, isommalta kuin Fuji. Todellisuudessa se on
pitkälti Fujin mitoissa ± 0,5 cm. Vain objektiivi työntyy ulos
selvästi enemmän, 5 senttimetriä Fujia enemmän. Minulla on toki
Fujissa filtteriadapteri ja filtteri, joka vähentää syvyyseroa
sentillä. Q:ssa luultavasti käyttäisin joka säällä tyylikästä
kulmikasta vastavalosuojaa, joka lisää pituutta usean senttimetrin
taas.
</p>
</li>

<li>Leica on ollut markkinoilla reilut kaksi vuotta, ja
käyttöliittymään liittyvät pyynnöt ja toiveet on jätetty toiselle
huomiolle. Selvästi Fujifilmin kaizen puuttuu Leicalta.
</li>

<li>Ei edes vähätehoista sisäänrakennettua salamaa, eikä ND-filtteriä
mukana Q:ssa. Tämä on sääli, sillä salamatarpeet ovat minulla
esimerkiksi niin vähäiset, että sellaista tuskin tulee ostettua.
Fujin heikkotehoinen sisäänrakennettu salama on niin versaali, että
mitätöntäkin salamaa arvostaisi. Se helpottaisi myös varjoissa ja
jälkikäsittelyssä.

<p>
Täytesalama on asia, jota olen vasta opiskellut ja yrittänyt alkaa
arvostamaan. Auringossa otetuissa muotokuvissa se on ollut lyömätön
juttu, ja nyt Leica Q pakottaisi ostamaan jonkun erillisen salaman,
ja jonka kanssa pitäisi silti kiristellä aukkoa, jotta ollaan
synkassa salaman kanssa. Tavallaan sääli, mutta nämä puutteet
haittaavat minua realistisesti ottaen hyvin vähän.
</p>

<p>
<a href="https://www.youtube.com/watch?v=Zjkwhv-xc5k">YouTuben Take</a>
demonstroi, että Q osaa synkata vastoin myyntitekstejä Fujin tavoin
1/2000 sekuntiin asti; ehkä 1/500 sekunnin raja on täydellä
aukolla. Fuji pystyy menemään täydellä aukolla yhden stopin
pidemmälle. Take kanssa totesi videossa, että Fujin EF-X20 on hyvä
perussalama ja toimii Q:n kanssa hyvin yhteen, vaikka minusta
kaikki näytti aika vaivalloiselta. X100T:n tuki salamalle on niin
hyvä niin awb:n kuin valotuksenkin suhteen! Ei suotta Ken Rockwell
kehu X100-sarjan kameroita maailman parhaiksi – juurikin
tämmöisten hyvin toteutettujen tukien ansiosta.
</p>

<p>
Fujin kolmistoppinen ND-filtteri on todella kiva, <i>vaikka en sitä
käytäkään</i>. Olen hyväksynyt että elektroninen suljin saa luvan
välttää. Joten jos Q:ssa ei sellaista ole, ei sen pitäisi haitata
kamalasti. Filttereitä saa kaupasta.
</p>
</li>

<li>Leica käyttää lehtisuljinta, kuten voittajat tekevät. Se päästää
huipputyydyttävän naksahduksen ilmoille, kun suljin laukeaa.
Valitettavasti se on myös selvästi kovaäänisempi kuin Fujin
lehtisuljin. Luultavasti fyysisten mittojen takia näin.

<p>
Fujin käytännössä äänetön suljin on yksi isoin tekijä, mikä tuottaa
käyttömukavuutta Fujissa kaikkien muiden tekijöiden ohella. Ulkona
ei ole merkitystä, mutta sisällä Q on luultavasti liian kovaääninen
makuuni. Tämä seikka voi olla se dealbreaker minulle.
</p>
</li>
</ol>
</div>
</div>
<div class="outline-3" id="outline-container-sec-1-3">
<h3 id="sec-1-3">Mikä saa edes harkitsemaan Q:ta?</h3>
<div id="text-1-3" class="outline-text-3">
<p>
Lyhyen aikani Q:n kanssa Verkkiksen tiloissa löysin kyllä paljon
positiivista kamerasta. Runko on rakennettu tukevasti ja nappulat ovat
jämäköitä ja samanaikaisesti saatavilla; Q:ta voisi luultavasti
käyttää kohtuulliset talvihanskat kädessä uskottavammin kuin Fujia.
</p>

<p>
Autofokus on nopea ja hiljainen. Kosketusfokus toimii näppärästi,
joskaan en tarkastanut tarkennuksen tarkkuutta. Selvästi yhteistyö
Panasonicin kanssa on poikinut erittäin toimivan paketin, kuin Nissan
GT-R olisi upotettu herrasmiehen Rollsin sisään.
</p>

<p>
Manuaalitarkennus oli kuin ripaus Leica-taivasta. Tuntuma on välitön,
kaukana Fujin viipeellisestä toteutuksesta. Toteutus on käsittääkseni
Fujin tapaan fly-by-wire, mutta moni uskoo sen olevan mekaanisesti
yhdistetty ja siltä se kyllä äkkiseltään tuntuikin! Todella kirkkaalta
ja täyteläiseltä EVF:ltä näkee tarkentaa, vaikka fiksusti toteutettu
focus peaking olisi pois päältä. Kokonaisuus on niin automaattisen
kuin manuaalisen tarkentamisen kanssa Fujia kirkkaasti edellä.
</p>

<p>
Q:ssa ei ole optista etsintä, mikä on sääli, mutta fiksusti toteutettu
digitaalinen kroppitoiminto asettaa EVF:lle samanlaiset "framelinet"
kuin mitä Leican rangefindereissä on ollut kymmeniä vuosia.
Nostalgiaa! Ja optinen etsin on jäänyt Fujissakin minulla pitkälti
käyttämättä, koska Fujin EVF on oikein hyvä.
</p>

<p>
Yksi seurannaisilmiö Leican huonoissa jpegeissä ja epätäydellisessä
väritoistossa on se, että se sitten pakottaisi käsittelemään kaikki
kuvat raakana. Ei sinänsä lainkaan huono idea, koska se on
kohtuullisen puhdas prosessi: raakakuvat on raakakuvat ja kaikki
jpegit on johdannaisia. Nyt minulla on fujista niin raakakuvia kuin
jpeggejä ns. lähdemateriaalina osittain sekaisin. Monia Fujin kuvia ei
tarvitse parantaa, vaikka monista voisikin puristaa hieman enemmän
irti raakaversioista. Kynnys korjata lähes täydellistä on aika korkea.
Fuji tuottaa kromaattista kohinaa herkemmillä ISO:illa, mutta se
korjataan jpeggeihin mestarillisesti. Leican tuottama kohina vaikuttaa
olevan vähäisten kokeilujeni jälkeen helpommin hallittavaa ja
esteettisempääkin.
</p>

<p>
Q:n objektiivi on samalla varmasti yksi Leican huonoimpia laseja
(valtava tynnyrivääristymä, mistä syystä reunat ja kulmat ovat
pehmeitä) mutta samalla siinä on oleellinen Leica-taika kaikki mukana
kompaktihkossa, automaattisesti tarkentavassa paketissa. Mitenkään
merkittävästi Q ei tietty voita Fujia syväterävyyden vähäisyydessä (Q:
28 milliä f/1.7 ja Fuji: 23 milliä f/2.0) mutta Leica on terävä
täydellä aukolla, myös lähelle tarkennettuna. Iso plussa!
</p>

<p>
Vaikka 35 kinovastaavan millin kuvakulma puhutteleekin eniten, tuo 28
on selvästi jotain, johon voi tottua paremmin kuin 50 milliin. Ja
Leica on kropattunakin 15 megapikseliä, saman mitä Fuji.
</p>

<p>
Kaikin puolin Leica Q huokuu Fujin tapaan sellaista leikkisyyttä ja
inspiroi olemaan tuottelias – mikä on harrastelijan kannalta kameran
ylivoimaisesti paras ominaisuus.
</p>
</div>
</div>
</div>
</div>
  <hr />
  <div id="comments"><div style="padding-top: 2em; padding-bottom:2em;" id="disqus">
  Kommentit, kehitysehdotukset ja keskustelunavaukset ovat
  tervetulleita <a href="mailto:mike@fwwm.us">sähköpostitse</a>.
</div></div>
</div>
      <div id="footer"></div>
    </div>
  </body>

</html>